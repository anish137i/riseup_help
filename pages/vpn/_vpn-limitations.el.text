h2. Περιορισμοί στη χρήση του Riseup VPN

Το Riseup VPN έχει κάποιους περιορισμούς που απαντώνται σε όλα τα προσωπικά VPN:

* *Μια μη ασφαλής σύνδεση παραμένει μη ασφαλής*: Αν και το Riseup VPN θα κρατήσει ανώνυμη την τοποθεσία σας και θα σας προστατεύει από την επιτήρηση του ISP σας, αφού τα δεδομένα δρομολογηθούν με ασφάλεια μέσα από το riseup.net θα βγουν στο διαδίκτυο όπως θα έβγαιναν κανονικά. Αυτό σημαίνει ότι πρέπει ακόμα να χρησιμοποιείτε TLS όταν είναι διαθέσιμο (δηλαδή https, imaps κλπ).

* *το Riseup VPN δεν είναι πανάκεια*: αν και τα VPN καταφέρνουν πολλά πράγματα, δε μπορούν να διορθώσουν τα πάντα. Για παράδειγμα, δε μπορούν να αυξήσουν την ασφάλεια του υπολογιστή σας αν είναι ήδη μολυσμένος με ιούς ή λογισμικό κατασκοπείας. Εάν δώσετε προσωπικές πληροφορίες σε μια ιστοσελίδα, το VPN δεν μπορεί να κάνει κάτι για τη διατήρηση της ανωνυμίας σας απέναντι στη σελίδα αυτή και τους συνεργάτες της. Για περισσότερες πληροφορίες δείτε [[ανωνυμία σε VPN -> security-issues]].

* *η σύνδεσή σας στο διαδίκτυο μπορεί να είναι πιο αργή*: το Riseup VPN δρομολογεί όλη την κίνησή σας μέσα από μια κρυπτογραφημένη σύνδεση στο riseup.net πριν βγει στο κανονικό διαδίκτυο. Αυτό το επιπλέον βήμα μπορεί να κάνει τα πράγματα πιο αργά. Για να ελαχιστοποιήσετε το φαινόμενο αυτό, επιλέξτε μια πύλη VPN κοντά στο μέρος όπου πραγματικά ζείτε.
