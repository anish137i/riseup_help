## Ticket Jubilee!

Κάποιες φορές λέμε αρκετά, και καθαρίζουμε όλα τα παλιά βοηθητικά
tickets, που κατακλύζουν το σύστημα βοήθειας μας, για αρκετό καιρό.
Λέγοντας “αρκετό καιρό” εννοούμε, περισσότερο από δύο μήνες χωρίς
απαντήσεις από εμάς ή εσάς. Οπότε, αν έχετε υποβάλλει κάποιο ticket
βοήθειας αρκετό καιρό πριν και δεν έχετε λάβει απάντηση, μπορείτε να
απαντήσετε στο πρόσφατο email που στάλθηκε από το helptickets@riseup.net
και έλεγε “hey! this is still an issue for me!” ή, αν δεν έχετε σώσει το
email αυτό, μπορείτε πάντα να ξεκινήσετε ένα νέο ticket.


## Τα μειονεκτήματα της προώθησης των Mail

Όπως εξηγείται στο help.riseup.net/mail/faq/receiving-mail..., μπορείτε
να προωθήσετε τα email σας από το riseup λογαριασμό, σε κάποιο άλλο
λογαριασμό email. Αυτό σημαίνει, ότι όποτε κάποιος σας στέλνει email στο
riseup, αυτό δεν πάει στα εισερχόμενα σας, αλλά στέλνεται οπουδήποτε
έχετε βάλει να προωθούνται τα email. Παρόλο που προσφέρουμε αυτή την
υπηρεσία, θα θέλαμε να εξηγήσουμε στο κόσμο ότι κάνοντας το αυτό, χάνετε
τα όποια πλεονεκτήματα ασφάλειας από τη χρήση του riseup email. Αν
προωθείτε τα email σας σε κάποιο εταιρικό
χρηματοδοτούμενο-από-παρακολουθήσεις, πάροχο email, τότε αυτό δε
διαφέρει σε τίποτε από το να πηγαίνει το ίδιο email σε εταιρικό πάροχο.
Ο κόσμος που σας στέλνει email μπορεί να νομίζει ότι στέλνουν σε κάποιο
riseup λογαριασμό, και να υποθέτουν ότι υπάρχει μεγαλύτερη ασφάλεια.

Υπάρχουν κάποιοι πολύ καλοί λόγοι για να προωθήσετε email, και δε
σκοπεύουμε να σταματήσουμε την υπηρεσία αυτή, αλλά προσέξτε τα
μειονεκτήματα. Σχεδόν όλοι οι εταιρικοί πάροχοι email μαζεύουν παθητικά
όσο περισσότερα στοιχεία μπορούν από όλους τους χρήστες, σε περίπτωση
που θελήσουν να τα χρησιμοποιήσουν στο μέλλον, και επιπλέον χαρτογραφούν
τα δίκτυα και τις κοινωνικές μας σχέσεις. Ουγκ.


## Τεχνική συμβουλή: Amnesia

Μερικοί από εσάς, πιθανότατα όχι πολλοί, είστε άνθρωποι και οργανισμοί
που θα έπρεπε να εξασκείστε σε ένα υψηλότερο επίπεδο κουλτούρας της
ασφάλειας. Αν ναι, μήπως χρησιμοποιείτε δημόσιους υπολογιστές σε
βιβλιοθήκες, internet cafes, ή σε κάποιο δημόσιο υπολογιστή στο σπίτι
σας? Πως ξέρετε αν αυτός ο υπολογιστής είναι ασφαλής για τα προσωπικά
σας, ιδιωτικά δεδομένα? Αν χρησιμοποιούν και άλλοι τον υπολογιστή σας,
δεν μπορείτε να έχετε τη σιγουριά να γνωρίζετε αυτά τα πράγματα, και θα
έπρεπε να λάβετε μέτρα για να εξασφαλίσετε την ιδιωτηκότητα σας. Η
πρόταση μας είναι να κουβαλάτε ένα usb stick, ή CD μαζί σας που να έχει
μέσα, το Amnesic Incognito Live system:amnesia.boum.org . Αυτό το
σύστημα είναι σχεδιασμένο ώστε να προστατεύει την ιδιωτηκότητα σας, και
να μην αφήνει ίχνη. Χρησιμοποιήστε το Διαδίκτυο με ασφάλεια, και ανώνυμα
από οπουδήποτε. Για να το χρησιμοποιήσετε, απλά τοποθετήστε το CD ή USB
που έχετε εγκαταστήσει το Incognito σε έναν υπολογιστή και επανεκκινήστε
τον.


## Ευχαριστούμε!

Ένα τεράστιο ευχαριστώ σε σας και σας και σας που μας δώσατε χρήματα
τελευταία. Πραγματικά τα χρειαζόμαστε, και πραγματικά τα εκτιμάμε.
Υπάρχουν εκατομμύρια πονοκέφαλοι με τις υπηρεσίες που τρέχουμε, και
μπορεί να μας καταβάλει και να μας κάνει να αναρωτηθούμε γιατί το
κάνουμε αυτό στη τελική? Αλλά γνωρίζοντας ότι σημαίνουμε αρκετά για σας
να μας υποστηρίζετε, ζεσταίνει τις καρδιές μας.
help.riseup.net/about-us/donate
