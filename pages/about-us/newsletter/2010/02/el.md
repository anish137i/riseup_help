## Google: ανατριχιαστικό και διαβολικό

Το ρητό της Google “μην είσαι διαβολικός” υπήρξε κλειδί για την επιτυχία
της; εταιρίας. Το έτος 2000, η Google ήταν μόνη μηχανή αναζήτησης η
οποία δεν πριμοδοτούσε τα αποτελέσματα αναζήτησης προς όφελος των
διαφημιστών, πράγμα το οποίο αποτέλεσε σημαντικό παράγοντα στην ραγδαία
επέκτασή της. Ίσως το καινούργιο ρητό της Google θα έπρεπε να είναι “μην
είσαι ανατριχιαστικός”. Πρόσφατα το CEO (ανώτερο στέλεχος) Eric Schmidt
είπε , ότι η Google “προσπαθεί να μην περάσει τη διαχωριστική γραμμή που
καλούμε “ανατριχιαστική”” όταν πρόκειται για την συλλογή προσωπικών
δεδομένων (1).

Ωστόσο, ο Eric Schmidt δεν έχασε καθόλου χρόνο να περάσει αυτή την
ανατριχιαστική διαχωριστική γραμμή όταν τον Δεκέμβριο είπε σε μια
συνέντευξή του ότι “ Εάν εσύ κάνεις κάτι που δεν θέλεις να το μάθουν,
ίσως να μην έπρεπε να το κάνεις καθόλου εξ αρχής”. Στην πραγματικότητα,
ο επικεφαλής της εταιρίας με τα περισσότερα στοιχεία από παρακολούθηση
παγκόσμια, μόλος ανακοίνωσε ότι εάν είσαι αθώος δεν έχεις τίποτα να
φοβάσαι. Όπως πάρα πολλοί παρατήρησαν η δήλωση του Schmidt ήταν
υποκριτική και ενοχλητική [2][3]. Η λογική του είναι σχεδόν ταυτόσημη με
τον ολοκληρωτικό ισχυρισμό, ότι εάν θέλεις να μιλάς ελεύθερα ,τότε ίσως
δεν θα έπρεπε να λες κάτι που είναι αμφισβητούμενο.

Τα σχόλια του  Schmidt , είναι ιδιαίτερα προβληματικά και ενοχλητικά ,
ένα λάβει κανείς υπόψη του τις αλλαγές στην πολιτική της Google. Το
Μάρτιο του 2009 , η Google αντέστρεψε την πολιτική που είχε για ένα πού
μεγάλο διάστημα και αφορούσε την συμπεριφοριστική παρακολούθηση [4].
Τώρα, η Google παρακολουθεί την συμπεριφορά των χρηστών του διαδικτύου
προκειμένου να υπηρετεί καλύτερα τον κόσμο στοχεύοντας στην διαφήμιση.
Το Φεβρουάριο του 2010, η  Washington Post , αποκάλυψε ότι η Google
σφυρηλατώντας μια συμφωνία ανταλλαγής πληροφοριών με την NSA (Εθνική
Υπηρεσία Πληροφοριών των Ηνωμένων Πολιτειών) (τον υπέρ μυστικό
ηλεκτρονικό κατασκοπευτικό βραχίονα της αμερικανικής κυβέρνησης)
προκειμένου να πολεμήσουν τις “κυβερνοεπιθέσεις”[5].

Και στις δύο περιπτώσεις, μας είπαν να μην ανησυχούμε γιατί η Google θα
παρέχει ανώνυμα στοιχεία ( π.χ . οι προσωπικές πληροφορίες ταυτοποίησης
θα έχουν απομακρυνθεί). Παρόλα αυτά υπάρχουν αρκετοί λόγοι ώστε να
είμαστε σε συναγερμό. Πρόσφατες έρευνες έχουν αποδείξει πως ιστοσελίδες
κοινωνικής δικτύωσης διαρρέουν τεράστιες ποσότητες προσωπικών
πληροφοριών στους διαφημιζόμενους συνεργάτες τους [6] και πόσο
εξαιρετικά δύσκολο είναι να δημιουργήσεις ένα σύνολο πληροφοριών το
οποίο δεν θα μπορεί να απο ανωνυμοποιηθεί [7][8][9].

Στην πραγματικότητα, το αμερικανικό υπουργείο άμυνας ξεκίνησε μία
καινούργια πρωτοβουλία η οποία βασίζεται ακριβώς στην παραπάνω αρχή
[10]. Ονομάζεται “Ψηφιακό DNA”, και ο σκοπός του είναι η δημιουργία ενός
ψηφιακού αποτυπώματος, παρόμοιο με τις βάσεις; δεδομένων DNA που
υπάρχουν αποθηκευμένες σε πολλές εθνικές κυβερνήσεις. Στόχος, είναι
ακριβώς, ο προσδιορισμός ιδιαίτερων ατόμων από στοιχεία που συνήθως
θεωρούνται ότι είναι ανώνυμα – τα μικροσκοπικά ίχνη ψηφιακών
αποτυπωμάτων που αφήνουμε πίσω κάθε φορά που χρησιμοποιούμε ένα υπολογιστή.

Παρόλα αυτά, η Google συνεχίζει να διαβεβαιώνει τους χρήστες της, ότι
δεν έχουν να ανησυχούν για τίποτα. Εξάλλου, εάν έχετε πολύ χρόνο στη
διάθεσή σας μπορείτε να χρησιμοποιήσετε το ταμπλό της Google ώστε να
προσαρμόσετε ένα σύνθετο πεδίο ιδιωτικότητας μέσω των ρυθμίσεων
“αυτοπροστασίας”. Το πρόβλημα είναι, ότι μέσω του ταμπλό της Google η
προστασία ισχύει για στοιχεία τα οποία συνδέονται άμεσα με ένα
λογαριασμό στην ίδια, και αγνοεί όλους τους υπόλοιπους τρόπους μέσω των
οποίων η Google διατηρεί έμεσα και εύκολα απο ανωνυμοποιημένα στοιχεία
για εσάς. Για παράδειγμα, δεν σας αφήνει να σβήσετε τα στοιχεία που
αφορούν την τοποθεσία σας και όπου η Google συλλέγει για εσάς κάθε φορά
που στέλνετε ένα μήνυμα ηλεκτρονικού ταχυδρομείου σε ένα χρήστη gmail.

Η Google θέλει την εμπιστοσύνη μας. Μας ζητούν να έχουμε πίστη στο “μάγο
πίσω από την κουρτίνα”, ο οποίος ελέγχει τη μεγαλύτερη συνάθροιση
στοιχείων που έχει γνωρίσει ο κόσμος ποτέ. Το καινούργιο ρητό της Google
είναι ξεκάθαρο “μην είσαι τόσο διαβολικός, ώστε ο κόσμος να αρχίσει να
το προσέχει”. Έχουμε αρχίσει να το προσέχουμε.


## Πως να προστατεύετε την ιδιωτικότητά σας κατά τη χρήση.

Το να ασχολείται κάποιος με αυτό το ζήτημα αποτελεί πραγματικά ένα
κοινωνικό πρόβλημα και όχι ένα ατομικό πρόβλημα. Το να ζητά κάποιος από
τα άτομα να ξοδεύουν πάρα πολύ χρόνο εξασκώντας “υγιεινή ιδιωτικότητας”
είναι ταυτόχρονα πολιτικά αμφιλεγόμενο και μη πρακτικό. Η δημιουργία
ιδιωτικότητας κατά τη χρήση, κατά τη γνώμη μας, πρέπει να γίνει
συλλογικά υποστηρίζοντας εναλλακτικές προτάσεις προς την Google, όπως το
δικό μας εγχείρημα.

Ωστόσο, υπάρχουν μερικά πράγματα - μέτρα τα οποία συστήνουμε και συνήθως
είναι στην λογική “ εγκατέστησε και ξέχασε” και δεν απαιτούν συνεχή ή
κουραστική συντήρηση.

Εάν χρησιμοποιείτε τον περιηγητή Firefox συστήνουμε (
http://help.riseup.net/mail/#use_firefox),   επίσης μπορείτε να
εγκαταστήσετε διάφορα πρόσθετα και να τα χρησιμοποιείτε όταν περιηγείστε
στο διαδίκτυο. Ο Firefox είναι ελεύθερο λογισμικό, ταυτόχρονα συλλογικά
, μέλη έχουν δημιουργήσει λογισμικό που προσθέτει καινούργια γνωρίσματα
και δυνατότητες, τα οποία οποιοσδήποτε μπορεί να μεταφορτώσει (βλέπε
https://addons.mozilla.org/en-US/firefox/pages/faq για περισσότερες
πληροφορίες σχετικά με τα πρόσθετα του Firefox).

Μπορείτε να βρείτε πρόσθετα ψάχνοντας στον ιστοχώρο
https://addons.mozilla.org/ , μόλις βρείτε ένα πρόσθετο προς εγκατάσταση
πατήστε το “Προσθέστε στο Firefox” κουμπί. Μπορείτε να δείτε τα
διαφορετικά πρόσθετα που έχετε εγκαταστήσει μέσα από το μενού “Εργαλεία”.

Εδώ βρίσκονται μερικά από τα πρόσθετα του Firefox που προτείνουμε:

* GoogleSharing (https://we.riseup.net/help/googlesharing)
* Targeted Advertising Cookie Opt-Out (TACO) (http://taco.dubfire.net/)
* Adblock Plus (http://adblockplus.org/en/)

Επίσης μπορείτε να κάνετε αναζήτηση στο διαδίκτυο μέσω του
https://ssl.scroogle.org/

[1] "Google trying not to cross 'the creepy line'"
http://news.cnet.com/8301-30684_3-10392435-265.html

[2] "Google CEO Eric Schmidt Dismisses the Importance of Privacy"
http://www.eff.org/deeplinks/2009/12/Google-ceo-eric-schmidt-dismisses-privacy

[3] "My Reaction to Eric Schmidt"
http://www.schneier.com/blog/archives/2009/12/my_reaction_to.html

[4] "Privacy Groups Rip Google's Targeted Advertising Plan"
http://www.pcworld.com/businesscenter/article/161086/privacy_groups_rip_googles_targeted_advertising_plan.html

[5] "Google to enlist NSA to help it ward off cyberattacks"
http://www.washingtonpost.com/wp-dyn/content/article/2010/02/03/AR2010020304057.html

[6] "Social networks make it easy for 3rd parties to identify you"
http://arstechnica.com/security/news/2009/09/which-user-clicked-on-viagra-ads-ask-myspace-and-facebook.ars

[7] Mielikäinen, Taneli. 2004 "Privacy Problems with Anonymized
Transaction Databases".
http://www.springerlink.com/content/rukljup9muhtrpcu/

[8] Shmatikov, Vitaly and Arvind Narayanan. 2008. "Robust
De-anonymization of Large Sparse Datasets (How To Break Anonymity of the
Netflix Prize Dataset)".
http://www.cs.utexas.edu/~shmat/shmat_oak08netflix.pdf

[9] Shmatikov, Vitaly and Arvind Narayanan. 2009. "De-Anonymizing Social
Networks". http://www.cs.utexas.edu/~shmat/shmat_oak09.pdf

[10]"Pentagon Searches for ‘Digital DNA’ to Identify Hackers"
http://www.wired.com/dangerroom/2010/01/pentagon-searches-for-digital-dna-to-identify-hackers/
