## Rad na infrastrukturi uskoro počinje!

Riseup ptice će pomerati neke stvari u gnezdu između 16. i 20. avgusta.
Šta to znači za vas? To znači da će sve riseup usluge imati prekide,
uključujući poštu, liste, crabgrass. Pokušaćemo da skratimo prekide
koliko god budemo mogli, ali molimo ne paničite ako nešto ne radi!
Ozbiljno ćemo se truditi da se sve što brže vrati u normalu.


## Vesti iz naše zajednice

Ovog meseca ćemo imati, po drugi put ikad, Riseup okupljanje. Ovo je
nama posebno drago jer smo geografski dosta rasuti i retko uspemo da
komuniciramo izvan chat-ova na internetu ili grupnih telefonskih poziva
koji se slabo čuju. Imaćemo dosta sastanaka, sklapati hardver, jesti,
ići na noćno kupanje, i stvarati vizije za budućnost. Na našem prvom
okupljanju, dva člana naše zajednice su se ludo zaljubila jedno u drugo.
Nadamo se da će ovo okupljanje biti bar podjednako uzbudljivo. Uskoro
očekujte obaveštenja o novim projektima i šemama koje ćemo započinjati u
skoroj budućnosti.


## Novčani prilozi

Serveri koštaju. Bandwidth košta. Stipendije koštaju. Korporacijski
email i liste su besplatni ne zato što ne koštaju nego zato što izvlače
sve moguće podatke iz svojih korisnika da bi prodali njihove informacije
drugima. Fuj. Pošto koristite Riseup, verovatno to mrzite koliko i mi.
Ako biste mogli da nam pošaljete donaciju ovog meseca i pokrijete neke
od naših troškova, bili bismo vam silno zahvalni. Hvala.
