## Siamo sotto attacco!

Questa è una email autentica che proviene da Riseup, ma non c'è nessun
motivo per cui ti dovresti sentire cert@ della sua autenticità. Dovresti
sempre tenere presente che le email che dicono di provenire da Riseup
potrebbero provenire in realtà non da Riseup, ma da degli impostori. Se
una sedicente email proveniente da Riseup ti dà un sacco di ghiotte
notizie sui movimenti sociali e il tecnocontrollo, allora molto
probabilmente la troverai interessante. Ma se questa email ti dice di
fare qualcosa urgentemente, allora questa email probabilmente NON
proviene da Riseup. Più precisamente, se questa email ha un link a un
sito molto simile a quello di Riseup, e ti dice di fare il login, allora
quella mail sicuramente NON proviene da Riseup. Riseup non ti invierà
MAI dei link verso pagine dove effettuare il login. Per fare il login in
Riseup, vai alla pagina web dove sei sempre andat@, e effettua il login
da lì per leggere le e-mail, cambiare le tue impostazioni, fare
donazioni, etc...

Degli spammer stanno inviando via email un link che sembra una pagina di
Riseup, ma che è in realtà solo un sito trappola, che è molto simile al
nostro. Se fai il login lì, stai praticamente dando via la tua password.

E' facile fare in modo che un'email sembri provenire da un certo
indirizzo emil. Ad esempio noi potremmo facilmente fare in modo che
questa email sembri provenire da info@cia.gov. Ma non abbiamo intenzione
di farlo, visto che questo renderebbe solamente le cose più confuse. E'
solo per spiegare che solo perché qualcuno dice di mandare email da
info@riseup.net, questo non significa che sia vero.

Stiamo anche sperimentando modi per rendere Riseup meno interessante per
gli spammer, e questo significa che non potrete più mandare delle email
a molte persone in una volta. Se volete mandare un'ondata di email a
molte persone, dovrete spezzettare l'elenco dei vostri destinatari in
parti più piccole, e mandare la stessa mail a ogni gruppo. Se spedisci
email con molti destinatari con regolarità, dovresti considerare di
creare una mailing list di soli annunci.

E agli spammer che stanno leggendo questa mail: non vale più la pena
usare il vostro tempo con noi, per favore andate via.

## Quanto è sicura la tua connessione Riseup?

Qui a Riseup ce l'abbiamo messa tutta per fare in modo che tutti i
servizi utilizzino connessioni sicure. L'ultimo importante servizio
rimanente da migrare è quello delle email, perché è possibile che stia
ancora funzionando in un modo non sicuro se le vostre impostazioni non
sono corrette. Stiamo lavorando per trasformare tutte queste connessioni
in connessioni sicure, ma per fare questo abbiamo bisogno del vostro aiuto.

Se stai usando la webmail per leggere la tua posta Riseup, stai già
usando una connessione sicura. Bene!

Se invece stai usando un mail client (come Thunderbird, Apple Mail,
Eudora, Outlook, etc.), assicurati che le tue impostazioni siano sicure
e che corrispondano a quanto spiegato a questa pagina
https://help.riseup.net/mail/mail-clients/

Controlla le tue impostazioni e usa una connessione sicure, è facile!


## Una triste storia di posta ordinaria

All'inizio di quest'anno abbiamo avuto qualche problema con la nostra
casella postale, e molte lettere sono state perse. Se ci hai spedito un
assegno lo scorso inverno e non è mai stato riscosso, è perché è andato
perso in qualche deposito di posta smarrita. Apprezziamo (e dipendiamo!)
dai vostri contributi, e purtroppo alcuni di questi potrebbero essere
stati persi.

Crediamo che adesso il problema sia stato completamente risolto, e
dovremmo star ricevendo tutta la posta che ci mandate, indipendentemente
dal fatto che mettiate i puntini sulle I o i cerchietti sulle A.

Ci scusiamo per questo, e vi invitiamo a annullare gli assegni non
riscossi più vecchi di due mesi e rispedirceli.


## Ottime risorse su privacy e sicurezza in francese

Parli il francese, o conosci qualche attivista che parli il francese?

Se sì, prova queste fantastiche risorse su questioni di privacy e
sicurezza nel mondo digitale, con ottime spiegazioni, e idee su come
implementarle http://guide.boum.org/ o stampale e distribuiscile!


## Amore e danaro

Beh, siamo ancora impantanati in un'economia capitalista, e quindi,
ahimé, abbiamo ancora bisogno di danaro. Qui a riseup abbiamo lavorato
per passione per 10 anni, e parte di questa passione è sempre stato
ricambiata con assegni e donazioni via paypal che ci sono arrivate,
spedite insieme a banconote, adesivi, aggiornamenti su progetti e zines.
Non abbiamo mai richiesto a nessuno di pagare per i servizi, perché
sappiamo che molte persone che attive in progetti straordinari non
possono proprio permetterselo, e questo va perfettamente bene. Ma
dipendiamo dai nostri utenti per pagare elettricità, server, stipendi,
altre spese di base e per espandere i progetti di Riseup. Quindi se
puoi, considera di supportarci con un aiuto solidale monetario.

Per fare una donazione, segui il link “Donate” nella nostra pagina web
di accesso alle caselle email, o il link “your financial support” nella
home page del nostro sito.
