## Grazie per il supporto!

Il mese scorso vi abbiamo chiesto denaro per sostenere ed espandare i nostri servizi, e la reazione è stata grandiosa. Abbiamo raggiunto il 76% del nostro obiettivo con $$14005.00 di donazioni. Sappiamo che sono tempi economicamente duri in tutto il mondo ma se potete, abbiamo ancora davvero bisogno di fondi. https://help.riseup.net/about-us/donate/


## Consiglio tecnico

Se siete come noi, trovate super spaventoso che gli inserzionisti costruiscano profili dettagliati del vostro comportamento tracciando ogni pagina che visitate. Le estensioni di Firefox possono essre d'aiuto. Tutto quel che dovete fare è installarle, dimenticarvene, e la vita migliora. Ecco alcune delle preferite del nostro collettivo:

googlesharing -- Impedisce a Google di tracciare le vostre ricerche, movimenti, e quali siti visitate, adesso con cifratura end-to-end. https://addons.mozilla.org/en-US/firefox/addon/60333/

beef taco -- Imposta cookie permanenti per fermare la pubblicità comportamentale di 102 diverse reti pubblicitarie, compresi Google, Yahoo, Microsoft, etc.
https://addons.mozilla.org/en-US/firefox/addon/180650/

ad block plus -- Fa sparire le pubblicità. https://addons.mozilla.org/en-US/firefox/addon/1865/


## Aggiornamenti di Thunderbird 3.1

Alcune persone hanno installato l'ultimo aggiornamento di Thunderbird, e hanno immediatamente iniziato ad aver problemi nella lettura della posta. Questi problemi sono ora stati risolti.


## Note dall'apocalisse della sorveglianza: Ingressi di servizio perché il governo possa spiarci

L'amministrazione Obama sta preparando una legge che imporrebbe ai servizi di comunicazione via Internet degli Stati Uniti di avere un "ingresso di servizio" -- una via d'accesso per sorvegliare ogni informazione, su richiesta. Questo porrebbe a tutti gli effetti fine alle comunicazioni cifrate sicure legali negli Stati Uniti.

Possiamo sperare che non diventi una legge, ma è un promemoria di come l'autorità costituita voglia l'accesso completo a tutte le vostre informazioni.

Informazioni più dettagliate dai nostri amici di Electronic Frontier Foundation: https://www.eff.org/deeplinks/2010/09/government-seeks
