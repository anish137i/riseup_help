## Sospensione del servizio email di Riseup dal 25 al 30 di novembre 2010

Giovedì 25 novembre il servizio anti-spam Spamhaus ha aggiunto i nostri server di email alla sua block list, utilizzata da moltissimi dei server di posta elettronica, e una volta aggiunti tutti i messaggi che abbiamo provato a inviare sono stati rifiutati. Questo blocco è durato fino alla mattina di martedì 30 novembre (bel regalo di anniversario anti-WTO!), e adesso i messaggi sono di nuovo liberi di andare.

Perché è successo? Purtroppo, a causa delle azioni di un utente delle liste di Riseup, che ha aggiunto alla sua lista persone che non l'avevano chiesto. Siamo immediatamente passati all'azione per far rimuovere il blocco.

Cosa è successo ai messaggi che avete inviato? Non preoccupatevi, non si sono persi! Quando è stato instaurato il blocco, abbiamo interrotto gli invii in uscita per evitare smarrimenti. Stiamo inviando i messaggi sospesi più velocemente possibile, ma c'è un vasto arretrato che avrà bisogno di tempo per essere smaltito, per favore portate pazienza mentre i nostri server lo lavorano.

Perché sono stato in grado di ricevere messaggi in questo periodo? Abbiamo lavorato per consentire ai messaggi in ingresso di continuare ad arrivare, ma abbiamo trattenuto quelle in uscita perché sarebbero state bloccate. In questo periodo avete ricevuto l'email ma ogni messaggio che aveste tentato di spedire a utenti non di Riseup è stato trattenuto per essere spedito dopo la rimozione del blocco. I messaggi inviati a altri utenti di Riseup sono stati consegnati e quelli inviati a liste di Riseup sono stati comunque consegnati a ogni membro con un indirizzo di Riseup. Adesso che il blocco è stato rimosso, anche gli altri utenti non di Riseup li riceveranno.

Siamo davvero spiacenti dei ritardi, abbiamo fatto tutto quanto in nostro controllo negli ultimi 5 giorni per sistemare le cose, e stiamo facendo in modo di evitare che accada di nuovo. Siamo molto scontenti di come Spamhaus ha gestito questa situazione, sono stati commessi un sacco di errori (e qualcuno anche da parte nostra!) che hanno causato il blocco in primo luogo e dopo il ritardo nella sua rimozione.

Grazie per la vostra pazienza!
