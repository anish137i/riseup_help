## Προσβολή του ηλεκτρονικού ταχυδρομείου του Riseup, 25-30 Νοεμβρίου

Την πέμπτη, 25 Νοεμβρίου, η υπηρεσία αντιμετώπισης ανεπιθύμητης αλληλογραφίας Spamhaus προσέθεσε τον εξυπηρετητή ηλεκτρονικού ταχυδρομείου μας στη λίστα αποκλεισμού της. Αυτές οι λίστες χρησιμοποιούνται από την πλειοψηφία των εξυπηρετητών ηλεκτρονικού ταχυδρομείου και από τη στιγμή της προσθήκη μας, καμία παράδοση μηνύματος δεν ήταν εφικτή. Αυτός ο αποκλεισμός διήρκεσε έως και το πρωί της Τρίτης, 30 Νοεμβρίου (τι ωραίο επετειακό δώρο!) και τώρα το ηλεκτρονικό ταχυδρομείο λειτουργεί ξανά ελεύθερα.

Γιατί συνέβη αυτό; Δυστυχώς, αυτό προκλήθηκε από πράξεις ενός χρήστη της λίστας rise up, ο οποίος προσέθεσε συνδρομητές στη λίστα τους, χωρίς προηγουμένως να έχουν ερωτηθεί. Αμέσως αναλάβαμε δράση και συνεχίζουμε να εργαζόμαστε για την άρση του αποκλεισμού.

Πως αυτό επηρεάζει τα μηνύματα που αποστείλατε; Μην ανησυχείτε, δεν έχουν χαθεί. Όταν ο αποκλεισμός τέθηκε σε λειτουργία, απενεργοποιήσουμε την αποστολή, ώστε να αποφευχθεί η απώλεια στοιχείων. Τα αποστέλλουμε όσο το δυνατόν πιο γρήγορα αλλά υπάρχει μια τεράστια ποσότητα καθυστερημένων που θα απαιτήσει κάποιο χρόνο για να επιτευχθεί η αποστολή τους. Παρακαλούμε κάντε υπομονή για όσο οι εξυπηρετητές μας επεξεργάζονται το ζήτημα.

Γιατί κατάφερα να λάβω ηλεκτρονικά μηνύματα μέσα σ' αυτό το χρονικό διάστημα; Εργασθήκαμε για τη συνέχιση της μεταφοράς των εισερχομένων αλλά αποτρέψαμε των εξερχομένων διότι ήταν αυτά που θα δεχόντουσαν τον αποκλεισμό. Σ΄ αυτό το χρονικό διάστημα, αν ελέγξατε τα μηνύματά σας θα διαπιστώσατε ότι νέα στοιχεία ήταν δυνατό να εισέλθουν αλλά κάθε στοιχείο που προσπαθήσατε να στείλετε σε χρήστες πέραν αυτών του rise up κρατήθηκε για να αποσταλεί μετά την άρση του αποκλεισμού. Η αλληλογραφία με παραλήπτες άλλους χρήστες του rise up συνέχισε να παραδίδεται και η αλληλογραφία με παραλήπτες τις λίστες του rise up συνέχισε να παραδίδεται σε όσους συνδρομητές είχαν διεύθυνση του rise up. Τώρα, μετά την άρση του αποκλεισμού και οι υπόλοιποι μη χρήστες του rise up θα λάβουν την αλληλογραφία.

Λυπόμαστε πραγματικά για την καθυστέρηση της αλληλογραφίας, κάναμε ότι περνούσε από το χέρι μας τις τελευταίες 5 μέρες για να διορθώσουμε την κατάσταση. Και αναλαμβάνουμε δράσεις ώστε να αποτραπεί τυχόν επανάληψη αυτού του γεγονότος. Είμαστε πολύ δυσαρεστημένοι με τον τρόπο που το Spamhaus διαχειρίστηκε την όλη κατάσταση, υπήρξε μια πληθώρα λαθών ( και από την πλευρά μας επίσης) που προκάλεσε το αρχικό συμβάν και κατόπιν επέφερε την καθυστέρηση στην απομάκρυνσή του.

Ευχαριστούμε για την υπομονή σας!
