## Σκευτείτε το ξανά πριν το προωθήσετε

Η προώθηση των μηνυμάτων ηλεκτρονικού ταχυδρομείου ίσως μοιάζει βολικός τρόπος για να το μοιραστείτε, όμως θα πρέπει να σκεφτείτε προσεκτικά πριν την πραγματοποιήσετε.
Ακόμη και αν το μήνυμα περιλαμβάνει πληροφορίες που καλό θα ήταν να προωθηθούν ευρέως, όπως πληροφορίες για μια προκείμενη διαμαρτυρία, ενδέχεται να εμπεριέχονται στη θεματική του πληροφορίες που δεν προορίζονταν για το ευρύ κοινό, όπως λόγου χάριν παράπονα του φίλου σας ότι ο συγκάτοικος δεν πλένει ποτέ τα πιάτα. Εάν πρόκειται να προωθήσετε ένα μήνυμα που λάβατε, εξετάστε με προσοχή τι θα μοιραστείτε και βεβαιωθείτε ότι δεν περιλαμβάνει τέτοιου είδους πρόσθετες πληροφορίες. Το να αφήνετε (στο υπό προώθηση μήνυμα) εκτενή κείμενα, όπως πλήρεις θεματικές πρότερων συζητήσεων και εκτεταμένες λίστες με όλους τους παραλήπτες του μηνύματος, είναι ενοχλητικό για όσους πρόκειται να λάβουν το μήνυμά σας καθώς καθιστά δύσκολη την απομόνωση των χρήσιμων πληροφοριών που θέλετε να μοιραστείτε μαζί τους.
Εάν λάβετε ένα ηλεκτρονικό μήνυμα με πληροφορίες που επιθυμείτε να μοιραστείτε, προτιμήστε να το ξαναγράψετε με δικά σας λόγια για το κοινό στο οποίο το στέλνετε ή κάντε «αντιγραφή-επικόλληση» μόνο τα σχετικά μέρη. Εάν αποφασίσετε να προωθήσετε ένα ηλεκτρονικό μήνυμα, ελέγξτε για να βεβαιώσετε ότι δεν αποστέλλετε την πλήρη θεματική ως επισύναψη: ίσως η διαμόρφωση του προγράμματος διαχείρισης του ηλεκτρονικού σας ταχυδρομείου να σας δίνει την αίσθηση ότι προωθείτε το τμήμα μόνο ενός κειμένου αλλά το ιστορικό της θεματικής να παραμένει συνημμένο και συνεπώς ορατό σε όλους τους παραλήπτες.

## Χρήματα

Ζητήσαμε πολλά χρήματα το Σεπτέμβριο, 18.300 δολάρια. Δεν είχαμε ξανακάνει κάτι τέτοιο και δεν ήμασταν σίγουροι για το τι θα προέκυπτε. Οπότε με ενθουσιασμό αναφέρουμε, ότι πολλοί από εσάς δωρίσατε τους τελευταίους δύο μήνες μικρά κ μεγάλα ποσά και τώρα έχουμε υπερβεί το στόχο μας. Πολλή από τη δουλειά που πραγματοποιείται στο riseup.net είναι μοναχική, περίπλοκη και διεξάγεται μπροστά από έναν υπολογιστή. Άρα, πώς να αντιληφθούμε την υποστήριξή σας όταν ζητούμε αυτά που χρειαζόμαστε για να ανταπεξέλθουμε και να προοδεύσουμε; Ως υπέροχη και ευγενική. Ευχαριστούμε.
https://help.riseup.net/about-us/donate/

## Αναβαθμισμένο μήνυμα υποδοχής

Η κολεκτίβα του riseup διεξήγαγε μια εκτεταμένη προσπάθεια συνεργατικής επεξεργασίας της αναβάθμισης του ηλεκτρονικού μηνύματος υποδοχής, το οποίο αποστέλλουμε σε όλους τους νέους χρήστες. Εσείς όμως δεν είστε νέος χρήστης και ίσως να μη το δείτε ποτέ. Ακολουθεί ένα αστείο, νέο τμήμα στο οποίο θα θέλαμε να επιστήσουμε την προσοχή σας :
 
## Τι το ιδιαίτερο έχει το ηλεκτρονικό ταχυδρομείο του riseup.net

Ο λογαριασμός ηλεκτρονικού ταχυδρομείου σας στο riseup.net είναι υπέροχο πράγμα. Αν και δεν προσφέρουμε τόσο αποθηκευτικό χώρο, όσο οι πάροχοι  που χρηματοδοτούνται από εταιρίες παρακολόυθησης, το ηλεκτρονικό ταχυδρομείο του riseup.net διαθέτει πολλά ασυνήθιστα χαρακτηριστικά:
 
(1)  Κρυπτογραφούμε τις "διαδικτυακές διαδρομές", όποτε αυτό είναι εφικτό.
 
Όταν στέλνετε ένα μήνυμα ηλεκτρονικού ταχυδρομείου από το  riseup.net σε άλλο ασφαλή πάροχο, τότε το μήνυμα αυτό είναι κρυπτογραφημένο καθ’ όλη τη διάρκεια του ταξίδι του. (δείτε το https://we.riseup.net/riseuphelp/starttls για περισσότερες πληροφορίες)
 
(2)  Δεν αποκαλύπτουμε τη θέση σας στους παραλήπτες των ηλεκτρονικών μηνυμάτων.
 
Όταν στέλνετε ένα μήνυμα μέσω του riseup.net, η διαδικτυακή σας ταυτότητα (IP address) δεν εμφανίζεται σε αυτό. Με τους εταιρικούς παρόχους  ηλεκτρονικού ταχυδρομείου, οποιοσδήποτε λαμβάνει ένα δικό σας μήνυμα μπορεί κατά προσέγγιση να υπολογίσει τη γεωγραφική σας θέση από τη διαδικτυακή ταυτότητα που περιλαμβάνεται σε αυτό.
 
(3)  Δεν καταχωρούμε τη διαδικτυακή σας ταυτότητα.

Η δέσμευσή μας είναι να κρατούμε όσο το δυνατόν λιγότερα δεδομένα / στοιχεία για εσάς . Σε αντίθεση με τους εταιρικούς παρόχους, δεν καταχωρούμε τις διαδικτυακές συνδέσεις όσων χρησιμοποιούν τις υπηρεσίες του riseup.net, συμπεριλαμβανομένων των ηλεκτρονικών μηνυμάτων.

## Μια νύχτα με ιδιόμορφες απολαύσεις

Οι φίλοι μας στο Monterey Bay οργανώνουν δράση οικονομικής ενίσχυσης για μας. 
Αν τυχόν βρίσκεστε γεωγραφικώς κοντά, παρακαλούμε να έρθετε.
Η UBEW, μια ριζοσπαστική κολεκτίβα τεχνικών στο Santa  Cruz της California, φιλοξενεί μια δράση κοινής ωφέλεια για το riseup.net. Υπόσχεται ότι θα είναι μια εντυπωσιακή και ιστορική βραδιά με ασυνήθιστες διαστάσεις. Η εκδήλωση θα πλαισιώνεται από ένα γλαφυρό δείπνο τριών πιάτων, μια ημι -σιωπηλή δημοπρασία με τα πιο ασυνήθιστα αντικείμενα, διεγερτική μουσική και μια έκθεση πυγμαχίας μεταξύ των Nicola Tesla και Thomas Edison, να επιλύουν το ιστορικό “War of the Currents”. Η εκδήλωση θα λάβει χώρα το βράδυ της 11ης Δεκεμβρίου. Τα εισιτήρια διατίθενται έναντι του ποσού των 20 έως 35 δολαρίων και η διαθεσιμότητα είναι περιορισμένη. 
Περισσότερες  πληροφορίες στο Aetherweb https://benefit.ubew.org.
