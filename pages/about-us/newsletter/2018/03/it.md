@title = 'Marzo'

Novità dagli uccelli
------------------------------------------------------------

Riseup è entrato recentemente a far parte di Association for Progressive Communication (APC), una rete globale nata nel 1990 e composta da 58 organizzazioni di tutto il mondo. APC fa un lavoro fantastico nelle aree dell'accesso digitale, dei diritti umani, della governance di internet, della internet femminista e delle tecnologie alternative. Per maggiori informazioni su APC vedi https://apc.org/.

Alcuni uccelli di Riseup questo mese si sono riversati in Spagna ad una conferenza dove abbiamo incontrato alcuni compagni che si occupano di tecnologia. Abbiamo facilitato alcune sessioni, aiutato ad organizzare alcuni incontri ed in generale abbiamo respirato la stessa aria insieme ad altri attivisti della rete provenienti da tutto il mondo. Siamo stati particolarmente entusiasti di collegarci con altri provider alternativi europei e latinoamericani nel trovare modi per collaborare e supportarci a vicenda.

Il mondo è pieno di tragedie, ma ci sono anche un sacco di attivisti che cercano di migliorarlo. Mentre eravamo in Spagna, ad esempio, le donne hanno lanciato il primo sciopero [femminista nazionale contro il patriarcato ed il capitalismo][1]. [Cinque milioni di persone sono scese nelle strade][2] per uno sciopero che ha previsto l'astensione da tutti i lavori inclusi i lavori salariati, il lavoro domestico, l'acquisto di qualsiasi cosa e lo studio. Sì, umani.

Alcuni uccelli di Riseup questo mese non sono andati da nessuna parte. Abbiamo giocato con i nostri cani, siamo andati alle proteste, abbiamo lavorato, dormito, abbiamo fatto ridere i nostri amati ed in generale abbiamo fatto cose normali.

[1]: https://www.democracynow.org/2018/3/8/in_spain_women_launch_nationwide_feminist

[2]: https://www.youtube.com/watch?v=GyeqhirClws

La campagna Privacy Challenge di DuckDuckGo!
------------------------------------------------------------

DuckDuckGo!, il motore di ricerca che non ti traccia, sta donando mezzo milione di dollari statunitensi in sovvenzioni paritarie ed ha invitato Riseup a far parte di questa campagna. Quindi se vuoi farci una donazione, puoi raddoppiarla in modo da darci il diritto ad una donazione maggiore, per maggiori informazioni vai su https://www.crowdrise.com/o/en/campaign/riseup-labs1/

Maggiori informazioni riguardo CrowdRise
------------------------------------------------------------

Siccome stiamo partecipando al generosissimo fundraising di DuckDuckGo! (vedi sopra) e ti stiamo chiedendo di farci delle donazioni usandolo, abbiamo deciso di dare un'occhiata alla piattaforma che esso utilizza. Come stiamo provando a chiarire attraverso le nostre newsletter e le informazioni sul nostro sito, la sicurezza e la privacy assoluta non esistono e vogliamo darti le informazioni necessarie a prendere una decisione consapevole su quale livello di perdita di dati è più appropriata per te.

CrowdRise è una piattaforma di crowd funding. La sua grande idea è di rendere il crowd funding "giocoso". Ci sono delle sfide, dei bonus giornalieri ed in questo modo ad essere divertente. Tuttavia, quando abbiamo tolto gli strati superficiali e siamo andati a vedere come funzionano le cose, abbiamo visto che si tratta di un servizio costruito sulla sorveglianza e sul tracciamento delle informazioni personali.

Infatti, se sul tuo browser fosse installato l'ottimo [add-on di DuckDuckGo "Privacy Essentials"][3], vedresti che esso bloccherebbe 10 dei tracker usati da CrowdRise.

Quando accedi a CrowdRise, queste sono le compagnie che ti stanno tracciando:

* Gigya (tracciamento dei clienti ed identificazione personale)
* Linked In (tracciamento dei clienti ed identificazione personale)
* Mixpanel (tracciamento dell'utente e analisi)
* Hubspot (tracciamento dell'utente e marketing)
* Swiftype (tracciamento dell'utente e ricerca analitica)
* Optimizely (test ed analisi)
* New Relic (analisi di business)

In aggiunta, ci sono tracker dei maggiori monopoli di internet, che quindi sanno quali sono i tuoi interessi nelle donazioni (tra di essi ci sono Google, Facebook, Twitter e Amazon), e tracker dei maggiori network pubblicitari (AddRoll, Rubicon Project, Yahoo Ads, Bidswitch, OpenX, and AdNxs). Se includi i network che fanno il delivery dei contenuti, visitare CrowdRise fa sì che tu venga tracciato da 21 differenti multinazionali.

La normativa sulla privacy di CrowdRise inizia affermando che CrowdRise è "impegnata nel rispettare e proteggere la tua privacy". La loro normativa sulla privacy continua chiarendo che le cose stanno esattamente al contrario: [loro desiderano condividere i tuoi dati per quasi tutti gli scopi commerciali che possono immaginare][4].

La sorveglianza riguarda sempre il potere. Queste multinazionali vogliono i tuoi dati per avere il potere su di te, puro e semplice. L'obiettivo del tracciare i comportamenti e per consentire al capitale globale di scrutare i tuoi desideri più intimi, le relazioni e le insicurezze. Questo tipo di sorveglianza è stato usato per un po' per manipolarti e farti desiderare e voler comprare le cose. Tuttavia recentemente è diventato chiaro che il raccogliere dati viene usato anche per eleggere tiranni, far tacere i dissidenti, incarcerare i poveri, deportare i migranti e finanziare le guerre.

Cosa significa per un buon servizio che rispetta la privacy come DuckDuckGo! lanciare la propria ["Privacy Challenge"][5] usando una piattaforma come CrowdRise? Cosa significa il fatto che organizzazioni di cui ci fidiamo e che ci difendono dalla sorveglianza di massa come Freedom of the Press Foundation, Demand Progress, Center for Democracy and Technology, Tails, Tor, Fight for the Future, Access Now e Riseup partecipano a questa campagna?

Noi pensiamo che probabilmente significa che è molto difficile sottrarsi completamente alla sorveglianza del capitalismo. Noi abbiamo deciso di prendere parte a questa campagna perché vogliamo dare ai nostri utenti la possibilità di raddoppiare le loro donazioni. Allo stesso tempo, pensiamo anche che sia importante che voi conosciate il contesto e le conseguenze che ci sono dietro le piattaforme tecnologiche sulle quali fate affidamento.

Se l'enorme database nel cloud che traccia i tuoi movimenti online non ti spaventa troppo, allora per favore fai in modo che la tua donazione raddoppi contribuendo qui: https://www.crowdrise.com/o/en/campaign/riseup-labs1

Altrimenti considera che puoi anche donare direttamente su Riseup: https://riseup.net/it/donare

Ci sono anche alcune mezze misure tecniche che puoi adottare per limitare il tracciamento che siti come CrowdRise sono in grado di fare. Vedi la [nostra pagina "Better Web Browsing" per dettagli][6]. Questi accorgimenti non colpiscono direttamente i dati raccolti da CrowdRise o dalle compagnie delle carte di credito, ma possono aiutarti a rilasciare meno dati a numerosi trackers che cercano di costruire un profilo completo riguardo i tuoi comportamenti.

Con amore,
Gli uccelli di Riseup

[3]: https://duckduckgo.com/app

[4]: https://www.crowdrise.com/about/privacy

[5]: https://www.crowdrise.com/duckduckgoprivacychallenge

[6]: https://riseup.net/en/better-web-browsing