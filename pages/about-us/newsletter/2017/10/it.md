@title = 'Ottobre'

Riseup dà il benvenuto al nuovo membro del collettivo Colibrí Jacobina!
----------------------------------------------------------

Colibrí Jacobina (Florisuga mellivora) è un colibrì blu che ha volato
insieme allo stormo di Riseup per un po' di tempo e recentemente si è
posata sul trespolo insieme a noi! Siamo veramente entusiasti di darle
il benvenuto nel collettivo.
Originaria del quartiere più pericoloso di Santiago del Cile, Colibrí
Jacobina ha lasciato la sua città per vivere una vita senza un
indirizzo. Una striscia azzurra attraversa le sue piume ben conservate e
mentre lei si dedica alle sue letture ed a scrivere in tutta
tranquillità, non esita ad usare le sue capacità ed il suo spirito
radicale per combattere le persone ricche, gli uomini, i carnivori, i
fascisti, i monogami e la polizia.

La puoi trovare in Riseup a dare vita ad alleanze con altre
organizzazioni ed a sostenere con eloquenza che le infrastrutture
autonome sono l'unica cosa che ci salverà da questa internet
neoliberista e ipersorvegliata nella quale abitiamo.

Tempo di racconti
----------------------------------------------------------

Come usi Riseup? Quanto ti è di aiuto e quanto non lo è? Ci piacerebbe
sentire qualche racconto da te, te, e te, e te! Dicci come ti ha aiutato
Riseup nella tua organizzazione. Oppure dicci come potremmo renderci più
utili. Potremmo usare questi racconti per delle pubblicazioni di
autofinanziamento o nelle prossime newsletter. Sicuramente le useremo
per scaldare i nostri cuori e per sentirci più connessi con voi. Grazie!
Invia la tua storia a story@riseup.net

Le lettere di Riseup: chi siete veramente?
----------------------------------------------------------

Questa è una delle domande che ci viene fatta più spesso:

Sono curioso, come posso essere sicuro di potermi fidare di Riseup? Una
cosa come riseup.net potrebbe essere il posto perfetto per adescare i
movimenti sociali in un unico posto dove essere monitorati. Suppongo che
questa sia una domanda difficile... spero non la prendiate male.

La nostra risposta:

In ambito di sicurezza informatica, la fiducia riguarda il danno che
qualcuno può causare se tradisce la tua fiducia. Per essere più sicuro,
dovresti ridurre le cose e le persone delle quali ti fidi, ma è
impossibile eliminare del tutto le relazioni di fiducia.

Se qualcuno ti chiede di fidarti, soprattutto se si tratta di
tecnologia, dovresti essere estremamente diffidente. Per questa ragione
a Riseup non abbiamo mai chiesto a nessuno di fidarsi di noi.

Dimostriamo comunque attraverso le nostre azioni di combattere per te.
Abbiamo disegnato il nostro sistema per sapere molto poco di te e per
questo è impossibile per noi leggere le tue email quando non sei loggato
nel sistema; supportiamo attivamente la nascita e la crescita di altri
collettivi autonomi tecnologici; creiamo e contribuiamo allo sviluppo di
software opensource libero e rispondiamo ogni settimana a centinaia di
domande da parte di organizzatori per la giustizia sociali sparsi per il
mondo che non sono così esperti di cose tecnologiche.

Diciassette anni fa, quando Riseup stava partendo, avevamo moltissima
fiducia con molte delle persone e gruppi ai quali fornivamo i servizi.
Eravamo connessi attraverso reti di organizzazione e solidarietà. Noi li
proteggevamo e loro lo sapevano perché ci conoscevano. Poi, siccome ci
interessava fornire risorse a più persone, abbiamo deciso di aprire
Riseup anche a chi era al di fuori della nostra cerchia di attivismo.
Sfortunatamente questo ha fatto sembrare a molti Riseup anonima e
distante. Noi siamo persone reali! Abbiamo vite, lavori e figli. Siamo
geek, studenti, scrittori, avvocati e lavoratori del sociale.

E anche se siamo persone reali, probabilmente non ci conosci. Quindi non
ti chiediamo di fidarti ciecamente di noi e non lo faremo mai. Parla con
un esperto di tecnologia che fa parte della tua comunità e chiedigli di
chi si fida e perché. Ci sono molti progetti tecnologi anonimi validi
nel mondo e tu probabilmente ne hai trovato uno di cui fidarti:
https://riseup.net/it/donate
