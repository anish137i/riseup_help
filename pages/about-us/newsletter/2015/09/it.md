## Come combatte lo spam Riseup

Internet sembra aver voltato pagina ed il volume dello spam a livello 
mondiale è iniziato leggermente a diminuire. Possa questa tendenza 
continuare!

Nonostante questo miglioramento, gli uccelli di Riseup spendono ancora 
molto tempo a pensare allo Spam... in modo che non lo debba fare tu.

Il nostro team di combattenti contro lo Spam ha messo in piedi tre 
livelli di difesa dallo Spam:

(1) Liste di blocco in tempo reale (in inglese Realtime Block Lists): le 
liste di blocco in tempo reale (RBL) sono delle liste che vengono 
aggiornate frequentemente e che riportano i computer che notoriamente 
inviano spam. Usiamo queste liste per bloccare le email che provengono 
da questi spammer. Se invii un email a riseup.net ed essa viene 
rifiutata a causa di una RBL, nella notifica di rifiuto vedrai un link 
che ti indirizzerà ad un sito web con i dettagli del motivo per cui si è 
riportati nella RBL. Ci sono RBL buone e RBL cattive: noi usiamo 
solamente quelle che hanno la migliore reputazione.

(2) Spamassassin: Riseup usa spamassassin per aiutare a combattere lo 
spam. Spamassassin usa una serie di algoritmi complessi per determinare 
se i messaggi di posta ricevuti sono Spam. Questo processo consuma un 
enorme quantità delle nostre risorse di calcolo.

(3) Filtri personalizzabili contro lo Spam: come ultima linea di difesa, 
ti permettiamo di personalizzare le impostazioni dello spam del tuo 
account. Se anche i filtri statistici sono attivati, esso imparerà e si 
adatterà nel corso del tempo. Per maggiori informazioni su come 
personalizzare queste impostazioni, dai un'occhiata alle nostre pagine 
di aiuto: https://help.riseup.net/spam

## Promemoria di sicurezza dall'help desk #689

Quando usi un computer condiviso, ricorda sempre di eseguire il logout. 
E' una cosa molto importante e molto semplice da fare. Ed è 
particolarmente importante quando usi un computer pubblico. Non lasciare 
mai il tuo computer sbloccato e incustodito.

Evita i computer pubblici: questo può essere difficile da fare. Se usi 
un computer pubblico, prendi in considerazione la possibilità di 
cambiare spesso la tua password o di usare il link alla tastiera 
virtuale (se usi riseup.net per consultare la posta da web). La tastiera 
virtuale ti permette di usare il mouse al posto della tastiera per 
inserire la tua password allo scopo di proteggerti dai keylogger.

Se condividi un computer con degli amici, crea più utenze che mantengano 
le impostazioni separate. Dovresti abilitare questa funzionalità e fare 
logout o bloccare il computer quando non viene utilizzato.

## Promemoria del canarino

Noi abbiamo un Canarino. Purtroppo, non si tratta di un canarino vero 
con le piume gialle, ma di un Canarino di garanzia (in inglese Warrant 
canary - NdT) firmato con OpenPGP. Se non sai cos'è un Canarino puoi 
saperne di più alla seguente pagina: https://canarywatch.org/faq.html 
(solo in inglese).

Puoi verificare il Canary di Riseup qui: https://help.riseup.net/canary 
(solo in inglese).

## Novità dal collettivo

Abbiamo aggiunto due nuovi membri allo stormo! Come si può immaginare, 
essendo noi dei militanti che conoscono la propria storia, la propria 
tecnologia e che vedono chiaramente come i tentacoli della sorveglianza 
di stiano espandendo ovunque, siamo una squadra un po' paranoica ed 
insulare.

Quindi, per essere entusiasti di dare il benvenuto a due nuovi membri 
del collettivo, significa che stiamo dando il benvenuto a due persone 
meravigliose che sono state compagni per tanti anni.

Black-collared jay (Cyanolyca armillata, in italiano ghiadaia dal 
collare nero - NdT) ha passato buona parte della sua vita a documentare 
la nuova generazione di attivismo sociale nel pacifico del sud. Gli 
piace imparare cose nuove, incluse quelle che riguardano l'informatica, 
ed è per questo motivo che è in grado di aiutare nelle attività tecniche 
di Riseup. La ghiandaia è conosciuta per essere un uccello amico dei 
conigli, scettico circa i trend di design mobile e per il suo disgusto 
nello scrivere i nomi con la lettera maiuscola. Egli evita le tecnologie 
che usano nomi di gioielli.

Eurasian blue tit (Cyanistes caeruleus, in italiano cinciarella - NdT) è 
facilmente riconoscibile dal suo piumaggio blu, ma diverse autorità 
dibattono sulla sua classificazione scientifica. Durante gli studi, ha 
viaggiato per l'Europa per partecipare a summit, forum e cose simili. 
Dopo l'università si è messo alla ricerca di un trespolo comunitario sul 
web. Ha quindi iniziato a lavorare su crabgrass e we.riseup.net. Alcuni 
anni fa ha smesso di migrare ed ora ha fatto il nido in una piccola 
città comunitaria.

Che altro? Feral Rock Pigeon ha pubblicato un e-book su Morgan Le Fay 
che combatte il crimine di Seattle. Le cronache di Fay Morgan (The Fay 
Morgan Chronicles) sono meno apertamente anarchiche del resto dei suoi 
lavori, ma lei spera e crede siano comunque decisamente anarchiche.

E Sunbird sta iniziando un'attività legale individuale sul 
ricongiungimento delle famiglie dei migranti e di lotta all'ingiusto 
sistema dell'immigrazione degli Stati Uniti. Urrà!

Noi siamo uccelli indaffarati, e sono sicuro anche tu lo sia.

## Soldi!

Hai un grande o forse un piccolo extra e vuoi metterlo in 
un'infrastruttura di movimento? Bene, abbiamo un piccolo gran collettivo 
tecnologico con grandi sogni e competenze selvagge al quale piacerebbe 
tu contribuissi.

Per donare visita il seguente link:
https://riseup.net/it/donare