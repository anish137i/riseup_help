@title = 'Μάρτης'

Κλειδωθήκατε απέξω;
------------------------------------------------

Αρκετές και αρκετοί από εσάς το γνωρίζετε αλλά θα θέλαμε ούτως ή άλλως να το υπενθυμίσουμε: εαν ξεχάσετε τον κωδικό σας δεν πρόκειται να σας δώσουμε έναν καινούριο επειδή απλά το ζητήσατε.

Το να μην κρατάμε αρχεία για την ταυτότητά σας είναι μέρος της δουλειάς μας για να έχουμε ασφαλείς επικοινωνίες. Αυτό σημαίνει ότι δεν έχουμε κανένα τρόπο να επαληθεύσουμε ότι είστε όντως εσείς η/ο κάτοχος ενός λογαριασμού email όταν ζητάτε νέο κωδικό. Αν έχετε ξεχάσει τον κωδικό σας, ο μόνος τρόπος να αποκτήσετε ξανά πρόσβαση στον λογαριασμό σας είναι μέσω της φόρμας στο σύνδεσμο 'I forgot my password' (Ξέχασα τον κωδικό μου). Η φόρμα αυτή θα σας δώσει πρόσβαση μόνο αν έχετε ορίσει μια εναλλακτική διεύθυνση email για τον Riseup λογαριασμό σας. Προφανώς χρειάζεται να έχετε ακόμα πρόσβαση στην εναλλακτική αυτή διεύθυνση.

Δε μας αρέσει να αποθηκεύουμε επιπλέον δεδομένα για εσάς όπως μια εναλλακτική διεύθυνση email, οπότε δε σας προτρέπουμε να ορίσετε μια τέτοια. Αλλά αν ανησυχείτε ότι μπορεί να ξεχάσετε τον κωδικό σας τότε καλό θα ήταν να ορίσετε εναλλακτικό email. Σε κάθε περίπτωση, πρέπει να γνωρίζετε κατά πόσον ο λογαριασμός έχει εναλλακτικό email, και αν ναι ποιό είναι αυτό. Οδηγίες σχετικά με το πώς να ορίσετε ή να αλλάξετε το εναλλακτικό αποθηκευμένο email βρίσκονται εδώ:

https://help.riseup.net/el/email/settings/mail-accounts

Μην κάνετε κλικ σε συνδέσμους με τρομακτικές ειδοποιήσεις ασφάλειας.
--------------------------------------------------

Όπως πιθανώς έχετε ακούσει [1], κάποιοι βάλανε στόχο Riseup χρήστες κάνοντας χρήση μιας τεχνικής που λέγεται "άνθρωπος στη μέση", με σκοπό να υποκλέψουν πληροφορίες για τους λογαριασμούς email των χρηστών. Συγκεκριμένα, βάλανε στο στόχαστρο ανθρώπους που έχουν πρόσβαση στο email τους μέσω Tor (το Tor είναι ένας τρόπος να χρησιμοποιείτε το διαδίκτυο με μεγαλύτερη ανωνυμία). Για να πετύχουν αυτές οι επιθέσεις, το θύμα έπρεπε να αποδεχτεί κάποιες τρομακτικές προειδοποιήσεις ασφαλείας από τον browser του. Στην περίπτωση του Firefox μοιάζει κάπως έτσι:

    H τρέχουσα σύνδεση στην σελίδα δεν είναι έμπιστη

    Έχετε ζητήσει από τον Firefox μια ασφαλή σύνδεση στο mail.riseup.net,
    αλλά δεν είναι δυνατή η πιστοποίηση ασφαλείας της σύνδεσης.

Αν δείτε κάποια από αυτές τις ειδοποιήσεις όταν ανοίγετε μια σελίδα της Riseup, ΔΕΝ πρέπει να συνεχίσετε την πλοήγηση στη σελίδα αυτή ή να εισάγετε οποιεσδήποτε πληροφορίες με το λογαριασμό σας.

Μια μικρή σημείωση για όσους/ες χρησιμοποιούν Tor: να χρησιμοποιείτε την διευθύνσεις .onion της Riseup και να επιβεβαιωθείτε ότι είναι σωστές [2]. Όταν κάνετε αυτό, ωστόσο, δεν χρειάζεται να χρησιμοποιείτε https:// για να μπείτε στις κρυφές υπηρεσίες επειδή οι κρυφές υπηρεσίες είναι ήδη κρυπτογραφημένες.

[1] http://www.forbes.com/sites/thomasbrewster/2015/02/24/blockchain-and-darknet-hacks-lead-to-epic-bitcoin-losses/
[2] https://help.riseup.net/en/security/network-security/tor#riseups-tor-hidden-services

Καθάρισμα λιστών
------------------------------------------------

Έχει μπει η άνοιξη σε τούτη την κοσμογωνιά και αυτό σημαίνει ότι αρχίσαμε να πετάμε σκουπίδια και να μαζεύουμε. Μήπως να κάνατε το ίδιο;

Αν είστε διαχειρίστρια-ής λίστας, ρίξτε μια ματιά στα μέλη της λίστας και βγάλτε όσους δεν συμμετέχουν στην πρωτοβουλία σας πια. Αυτό είναι καλό για δύο λόγους:

(1) Είναι μια πρακτική ασφάλειας γενικά: να επικοινωνείτε μόνο με τα άτομα που χρειάζεται να γνωρίζουν.

(2) Κάθε τόσο μας κάνουν αναφορά ως Ανεπιθύμητα στις μεγάλες εταιρείες παροχής email γιατί υπάρχει κόσμος που έχει βαρεθεί να παίρνει μηνύματα από τη λίστα σας και δεν είναι ξεκάθαρο τι είναι τα ανεπιθύμητα. Οπότε γίνεται αναφορά, μας μπλοκάρουν και οι λίστες μπορεί να είναι δυσλειτουργικές για ώρες ή και μέρες για όλους μας. Πφφφ.

