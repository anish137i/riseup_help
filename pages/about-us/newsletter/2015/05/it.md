## Concorso di design per Riseup!

Presto compiremo 15 anni e vogliamo festeggiare con voi, i nostri cari 
utenti, chiedendovi di aiutarci con disegni, frasi ed idee da mettere su 
magliette, adesivi, spillette e altri divertenti agitprop. Per questo 
stiamo annunciando un concorso e ti stiamo chiedendo di mettere in moto 
le tue cellule cerebrali e presentare le tue creazioni! Noi prenderemo 
tutte le idee presentate e sceglieremo i vincitori. Alcune idee di cose 
sulle quali potete lavorare potrebbero riguardare l'apocalisse della 
sorveglianza, la privacy, l'autonomia, gli uccelli (noi amiamo gli 
uccelli) e l'attivismo, ma non vi limitate a queste idee!

Qualsiasi cosa presentiate dovrà avere una licenza libera cosicchè sia 
possibile per noi ed altri usarla in modi diversi. I contributi grafici 
dovranno essere inviati in un formato libero (SVG, JPG, PNG, XCF, etc). 
Il tempo a disposizione è un mese a partire da ora! Invia i tuoi 
contributi a graphics@riseup.net.

Siamo molto impazienti di vedere quali idee creative tirerete fuori! Ah, 
e l'enorme premio per te se sceglieremo il tuo contributo? Beh, ehm, se 
vorrai ti invieremo qualsiasi cosa realizzeremo con quello che ci hai 
inviato.
Grazie!

## Estensioni essenziali per i browser

Il tuo web browser non è tuo amico: esso permette che i tuoi 
comportamenti vengano tracciati quando navighi in rete, spesso fa 
trapelare informazioni personali ed è una piaga purulenta di problemi di 
sicurezza infiniti.

Ciò non accade per caso, ma per come vengono progettati i browser. 
Nonostante il loro marketing, le aziende che producono i browser sono 
molto più interessate alla soddisfazione dei loro inserisionisti 
pubblicitari che alla tua sicurezza ed alla tua privacy.

Per esempio, ci fu un gran dibattito negli anni novanta [1] riguardo le 
implicazioni sulla privacy dei cookie delle terze parti, che è il motivo 
per cui le specifiche tecniche ufficiali richiedono [2] che questo tipo 
di cookie di "sorveglianza" siano disabilitati per default. Indovinate 
un po'? Quasi tutti i browser, pressati dalle aziende che vendono 
pubblicità [3], ignorano questa specifica. Andiamo velocemente avanti al 
2010: dopo che un ingegnere di Mozilla disabilitò i cookie delle terze 
parti nelle impostazioni predefinite del browser, gli inserzionisti si 
arrabbiarono e "per coincidenza" i dirigenti di Mozilla ordinarono che 
si tornasse immediatamente indietro con quella modifica [4]. Alla fine, 
le aziende che producono i browser hanno sommessamente emesso un nuovo 
stardard nella gestione dei cookie che permise ai cookie di terze parti 
di essere abilitati in modo predefinito.

La debacle dei cookie è solo un esempio. Se qualsiasi azienda che 
produce browser si preoccupasse veramente della tua sicurezza e della 
tua privacy, eliminerebbe gli http-referers esterni, Flash, le applet 
Java ed i cookie di terze parti (insieme a tante altre ovvie modifiche). 
Google ha un buonissimo gruppo che si occupa della sicurezza dei 
browser, ma ha le mani legate dalle decisioni politiche che rendono 
felici gli insersionisti.

In pratica, siamo fottuti. Nonostante questo, potete rendere le vostre 
navigazioni sul web un pochino migliori e più sicure seguendo la guida 
di Riseup sulle estensioni essenziali per i browser:

https://help.riseup.net/it/better-web-browsing

[1] Shah, R. C., & Kesan, J. P. (2009). Recipes for cookies: how 
institutions shape communication technologies. 
http://papers.ssrn.com/sol3/papers.cfm?abstract_id=565041

[2] https://tools.ietf.org/html/rfc2109

[3] Bruner, R. E. (1997, May). Advertisers win one in debate over 
“cookies”: Netscape move may settle sites concern over controversial 
targeting tool 
http://adage.com/article/news/advertisers-win-debate-cookies/405/

[4] Soghoian, C. (2010). Thoughts on Mozilla and Privacy. 
http://paranoia.dubfire.net/2010/12/thoughts-on-mozilla-and-privacy.html

## Le nostre macchine non girano con i desideri

Ci abbiamo provato, ma non possiamo funzionare solamente con i buoni 
sentimenti. Invece, noi mettiamo dei soldi per i server, l'elettricità, 
il lavoro e la banda. Queste cose insieme sostengono il nostro piccolo 
angolo magico di Internet, dove la parola d'ordine è giustizia digitale 
e non big data.

Se pensi che sia importante che realtà alternative come Riseup esistano, 
alle parole fai seguire i fatti e contribuisci adesso:

https://riseup.net/it/donare

In solidarietà,
Gli Uccelli di Riseup