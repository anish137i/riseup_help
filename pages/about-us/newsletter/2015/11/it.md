## L'Avanzata dello Stato della Sorveglianza

Ciao stupendi e stupende utenti di Riseup:

Abbiamo ancora bisogno di fondi per il prossimo anno? Si! Abbiamo ricevuto $ 35,000 in donazioni, che è favoloso. Grazie a tutti, e per favore fai una donazione a Riseup oggi, se puoi.

https://riseup.net/it/donare

Sapevi che la NSA (l’Agenzia di Sicurezza Nazionale) ha creato una mappa del mondo intero, usando i collegamenti tra tutta la comunicazione via e-mail, chat e transazioni finanziarie? Questa mappa è in grado di raccontare una storia riguardo ad ognuno di noi. Sa chi conosciamo. Sa chi sono gli attivisti nostri alleati e con chi siamo in relazione.

E, se tutto questo non fosse un problema abbastanza grande, la NSA sta provando ad indebolire la sicurezza online in toto, installando back-doors e indebolendo gli standard di crittazione per poter spiare meglio. Vengono spesi $250.000.000 all’anno per questo. Questo rende tutto internet meno sicuro, e rende più semplice per persone, governi e aziende sfruttare, imbrogliare e spiare l’un l’altro.

Mentre la NSA afferma di avere come obbiettivo il terrorismo, ha avuto come bersagli politici e aziende straniere, con le prove finora emerse che indicano come questo sia vero in particolare in Brasile e in Messico. Questo non è altro che spionaggio vecchio stile e spionaggio industriale. Il terrorismo non è altro che la giustificazione per una violazione delle nostre libertà civili che lascia senza parole.

Infine, siamo costretti e costrette a supporre che questo sia solo la punta dell’iceberg. A supporre che ci siano altre agenzie di spionaggio sparse per il globo, che stanno facendo lavori di spionaggio molto simili e di cui non sappiamo niente a riguardo (per ora).

Cosa possiamo farci? Possiamo combattere tutto questo per vie legali, possiamo fornire supporto a coloro che fanno trapelare informazioni e ai giornalisti, e possiamo investire in infrastrutture (come Riseup) che stanno costruendo alternative che possano combattere gli spioni.

Grazie, Affetto e Rabbia,
Gli Uccellini di Riseup

https://riseup.net/it/donare
