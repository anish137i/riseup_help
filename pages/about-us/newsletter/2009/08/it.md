Di recente, potresti aver notato qualcosa di brutto circa le nostre mailing list. Dallo scorso novembre, il nostro server delle liste sta funzionando al massimo (o oltre) la sua capacità. Ciò ha causato ogni tipo di divertenti problemi quotidiani a te, l'utente delle liste. Inoltre non abbiamo potuto creare nuove liste, per evitare di stressare ulteriormente il povero server, ma questo significa che non abbiamo potuto aiutare attivisti come te a lavorare su molti eccitanti progetti.


C'è anche un problema di capacità qui a Riseup. Siamo un collettivo di volontari, e non ci sono molte persone con l'abilità di gestire un server per oltre 10.000 mailing list. E molte delle persone con le abilità hanno bisogno di usarle per pagare le proprie bollette.


La buona notizia è che c'è una luce in fondo al tunnel delle nostre liste, e siamo vicini a una soluzione. La cattiva notizia è che, come molte soluzioni, abbiamo bisogno di raccogliere denaro (US$ 5.000) per metterla in pratica. L'intera somma servirà a pagare un'attivista con le menzionate abilità e bollette. È pronta e ansiosa di partire, ma non vogliamo farle iniziare questo progetto senza la sensazione che potremo continuare a pagarla abbastanza a lungo da far funzionare tutto per bene, migliorando il software open-source del nostro server delle liste e facendosi carico dell'amministrazione del sistema su cui gira.


Quindi, se puoi, se sei in grado, per favore fai una donazione a Riseup Networks questo mese. Ci sono molti, molti utenti di Riseup, e se ognuno contribuirà appena un poco (possiamo suggerire due ore di quello che guadagni quando lavori?) avremo i fondi al volo. Il nostro modello per continuare a far funzionare Riseup è sempre stato quello dell'aiuto reciproco, che significa che noi ti aiutiamo con un po' del tuo lavoro, e tu ci aiuti con un po' del nostro.


In solidarietà,

il collettivo di Riseup
