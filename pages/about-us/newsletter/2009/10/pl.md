## Użytkownicy riseup wszędzie, łącznie z twoją toaletą

Kiedy poprosiliśmy użytkownik riseup żeby napisali nad czym pracują,
otrzymaliśmy następującą odpowiedź od Rhizome Collective
(rhizomecollective.org): Właśnie skończyliśmy konstrukcję pierwszej
zalegalizowanej toalety kompostowej w Austin, Texas.

Nowa toaleta Rhizome mieści się na ich 9.8 akra poprzemysłowego
nieużytku w dzielnicy Montopolis wschodniego Austin. Toalety kompostowe
to progresywne, innowacyjne systemy odnawialnych zasobów nie zużywające
wody i pożyteczne dla ziemi. Nowo zbudowana toaleta kompostowa
demonstruje ideał w samowystarczalności i dalsze działania kolektywu
Rhizome żeby zostać liderem w zakresie rozwoju adekwatnych technologii
dostępnych dla wszystkich.

Otwarcie toalety jest też dowodem że kolektyw Rhizome jest dalej aktywny
mimo eksmisji zajmowanego przez nich magazynu w Eastside dokonanego
przez władze miejskie Austin 17 marca tego roku. Ten krok w rozwoju
infrastruktury na polu otwiera nowe możliwości jeśli chodzi o przyszłe
wykorzystanie przestrzeni.


## Jak zablokować ludzi wysyłających ci mejle

Jeśli dostajesz problematyczne mejle czy spam i chcesz się upewnić że
poczta z danego adresu będzie automatycznie kasowana możesz to zrobić w
następujący sposób:

1. Zaloguj się na user.riseup.net swoim riseupowym loginem i hasłem.
2. Kliknij na Email/Poczta (po lewej stornie ekranu).
3. Kliknij na zakładkę Mail Filters/Filtry poczty
4. Kliknij na Add filter/Dodaj filtr.
5. Nazwij filtr jakkolwiek chcesz np. „Przenieś do śmieci”.
6. W sekcji messages matching/dopasowanie wiadomości, wybierz From and
Contains/Od i zawiera i wpisz tam adres mejlowy np.
kaczynski@prezydent.gov.pl
7. W polu Will be placed in folder/Zostanie umieszczone w folderze wpisz
"Trash" (uwaga na wielkość liter - "trash" ani "TRASH" nie zadziałają).
8. Kliknij Save/Zapisz

Gotowe! Jakakolwiek poczta z tego adresu zostanie automatycznie
przesunięta do twojego folderu ze śmieciami na koncie pocztowym.
Jeśli chcesz tam dodać więcej adresów z których poczta ma być usuwana,
możesz po prostu kliknąć na add condition/dodaj warunek i postąpić
zgodnie z powyższymi krokami 6-8 – nie musisz tworzyć nowego filtra.


## Opowieść o dwóch zakochanych ptaszkach

Tego lata nasz kochany upierzony na czerwono Sunbird stanął na wietrznym
wzgórzu na szczycie wyspy w środku Zatoki Puget i przysiągł miłość i
poświęcenie bursztynowej ptaszynie. Wszyscy zaangażowani w kolektyw
riseup, życzymy obojgu życia pełnego delikatności, wielkiej nadziei,
efektywnej walki, śmiechu do rozpuku, ciekawości i odwagi.


## Notatki na temat Inwigilacyjnej Apokalipsy

Pewna firma stworzyła system sztucznej inteligencji który potrafi
nauczyć się rozpoznawania nietypowego zachowania w nagraniu video.
Problemem z nadzorem video zawsze był fakt że jest znacznie więcej kamer
niż osób które by je monitorowały. Ten system obiecuje zautomatyzowanie
analizy nagrań, usuwając ograniczenie ludzkiej pracy.
www.net-security.org/secworld.php?id=8144

Inwigilacja jako gra komputerowa: “Sieciowa usługa mająca ruszyć
począwszy od przyszłego miesiąca w Stratford-upon-Avon, Warwickshire w
Wielkiej Brytanii, otwiera publiczny dostęp do kamer CCTV w sklepach,
restauracjach i na ulicach, oferując nagrodę pieniężną do wysokości 1000
funtów co miesiąc użytkownikom którzy złapią najwięcej bandytów.”
http://www.psfk.com/2009/10/internet-eyes-video-surveillance-as-video-game.html


## Podanie o fundusze

Pracujesz w firmie która dopasowuje granty do organizacji pożytku
publicznego w USA? Czy wiesz że Laboratorium Riseup, nasze laboratorium
szalonego naukowca w którym rozwijamy bezpieczne wolne i darmowe
oprogramowanie jest organizacją pożytku publicznego? Jeśli pracujesz w
jakiejś firmie sprawdź czy przekazują dotację tego typu organizacją;
jeśli tak może przekierować dotację do Riseup Labs, zabrać pieniądze
rządowi i przekazać ruchowi. Więcej informacji na ten temat znajdziesz
na stronie http://help.riseup.net/about-us/donate/
