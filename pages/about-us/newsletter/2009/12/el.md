## Ευχαριστούμε!

Ζούμε σε τρικυμιώδεις και οικονομικά αβέβαιους καιρούς, και όμως εσείς,
οι χρήστες μας, μας έχετε δείξει ξανά και ξανά ότι νοιάζεστε  για την
από κοινού βοήθεια υποστήριξης του riseup, καθώς στηρίζουμε εσάς στις
προσπάθειες σας και εμάς στις δικές μας. Αυτό επιτρέπει στους σέρβερ μας
να λειτουργούν και στον κώδικα μας να είναι ενημερωμένος, αλλά αυτό που
είναι ακόμα πιο σημαντικό είναι ότι κρατάει το σφυγμό μας ψηλά και μας
κάνει να συνεχίζουμε τις δύσκολες περιόδους που περνάμε μόνοι μας
μπροστά στον υπολογιστή και θυμόμαστε ότι στην πραγματικότητα δεν
είμαστε μόνοι γιατί είστε κι εσείς εκεί έξω.


## Γιατί θα έπρεπε να χρησιμοποιείτε το Riseup. Γιατί θα έπρεπε οι φίλοι σας να μας χρησιμοποιούν, ή και άλλες συλλογικότητες που ασχολούνται με την τεχνολογία

Δύο ‘πουλιά’ είχανε πρόσφατα μια παρουσίαση στο People’s Summit [1]
γιορτάζοντας την επέτειο των 10 χρόνων από τις διαδηλώσεις κατά του ΠΟΕ.
Συζητήσαμε τους κινδύνους που ενέχονται στη χρήση μεγαλο-εταιρικών
εργαλείων για την οργάνωση της δουλειάς μας, και συγκεκριμένα, το
γεγονός ότι δεν γνωρίζεις τι κάνουν πραγματικά με τα δεδομένα σου. Χάριν
κάποιων ανώνυμων σχόλιων στην ανάρτηση ενός μπλόγκερ [2] σχετικά με την
έρευνα του για το πως μία αμερικάνικη εταιρία κινητής τηλεφωνίας
προωθούσε πληροφορίες για τη γεωγραφική τοποθεσία των πελατών της στα
όργανα επιβολής του νόμου, τώρα πια έχουμε κάποιες απαντήσεις.

Μεγάλες εταιρίες διαθέτουν ολόκληρα τμήματα αφοσιωμένα στο να
ασχολούνται με δικαστικές κλητεύσεις και εντάλματα των οργάνων επιβολής
του νόμου, και οι ανώνυμοι αναγνώστες παρείχαν αντίγραφα των εγχειριδίων
που χρησιμοποιούν αρκετές μεγάλες εταιρίες για να παρέχουν στήριξη στα
όργανα επιβολής του νόμου κατόπιν σχετικού αιτήματος. Τα εγχειρίδια που
διέρρευσαν περιλαμβάνουν αυτά για τα facebook,[3] yahoo,[4], myspace,[5]
comcast,[6] and paypal.[7]  Κάθε εγχειρίδιο παρέχει χρήσιμες πληροφορίες
προς τα όργανα επιβολής του νόμου σχετικά με τα συγκεκριμένα δεδομένα
που είναι διαθέσιμα (μερικά εκ των οποίων μπορούν να αποκτηθούν κατόπιν
μιας απλής κλήτευσης και χωρίς δικαστικό έλεγχο), και ακόμα και
παραδείγματα για τη γλωσσική έκφραση που μπορεί να χρησιμοποιηθεί για
τέτοια αιτήματα σε διαφορετικές περιπτώσεις. Για παράδειγμα, σύμφωνα με
το εγχειρίδιο που διέρρευσε, το facebook διατηρεί πληροφορίες για τη
διεύθυνση IP του κάθε υπολογιστή που είχε πρόσβαση στην ιστοσελίδα του
τις τελεταίες 30 ημέρες. Αυτό σημαίνει ότι αν δεν χρησιμοποιείτε
αντί-μέτρα, το facebook μπορεί να γνωρίζει την ακριβή τοποθεσία από την
οποία είχατε πρόσβαση στο λογαριασμό σας. Επειδή αυτή η πληροφορία για
τη διεύθυνση IP δεν περιλαμβάνει το περιεχόμενο της επικοινωνίας, ένας
εισαγγελέας στις ΗΠΑ μπορεί να ζητήσει αυτήν την πληροφορία χωρίς
δικαστική εποπτεία.

Με μία απόφαση δικαστηρίου, το facebook θα καταθέσει ακόμα περισσότερες
πληροφορίες σας. Έχουν αναπτύξει μέχρι και μία εφαρμογή που ονομάζεται
“Neoprint” για να παραδίδει ένα βολικό πακέτο πληροφοριών για τους
συνδρομητές τους, που περιλαμβάνει στοιχεία επικοινωνίας του προφίλ,
mini-feed, λίστα φίλων (μαζί με την ταυτότητα των φίλων στο facebook),
λίστα ομάδων και μηνύματα.
Υπάρχει πολύ περιορισμένη εποπτεία της παρακολούθησης των παροχών
υπηρεσιών διαδικτύου που διεξάγεται στις ΗΠΑ επειδή το Υπουργείο
Δικαιοσύνης των ΗΠΑ δεν αναφέρει τον αριθμό των αιτημάτων που έχει
εκδώσει για την εύρεση διευθύνσεων ΙΡ, παρότι η νομοθεσία του 1999
απαιτεί τέτοιες αναφορές [1] Δεν υπάρχει επίσης υποχρέωση αναφοράς για
δικαστικές αποφάσεις οι οποίες λήφθηκαν βάσει της Πράξης Αποθηκευμένων
Επικοινωνιών [8] η οποία καθορίζει στις ΗΠΑ την αποδέσμευση όλων των
ηλεκτρονικών δεδομένων σας τα οποία αποθηκεύονται online.

Αυτό που είναι τρομακτικό σχετικά με όλα αυτά είναι ότι οι ΗΠΑ στην
πραγματικότητα έχουνε καλύτερη νομοθεσία για την προστασία των δεδομένων
από πολλές άλλες χώρες. Επίσης, σε αντίθεση με τους συντρόφους μας στην
ΕΕ, [9] οι ΗΠΑ προς το παρόν δεν απαιτούν από τους παρόχους υπηρεσιών
διαδικτύου να κρατάνε αρχεία. Αυτό σημαίνει ότι όσοι οργανώνονται
οπουδήποτε θα πρέπει να έχουν υπ’όψιν ότι αν χρησιμοποιείτε εταιρικές
υπηρεσίες διαδικτύου, τα δεδομένα σας κινδυνεύουν.

Παρότι αυτή η πληροφορία δεν θα έπρεπε να εκπλήσσει κανέναν, σκιαγραφεί
τη σημασία του να στηρίζονται εναλλακτικές και να εκπαιδευόμαστε μεταξύ
μας σχετικά με τους κινδύνους που ενέχονται στη χρήση εταιρικών
εργαλείων για την οργάνωση της δουλειάς μας. Για περισσότερες
πληροφορίες, ανατρέξτε στην ανάρτηση του μπλογκ [2].
 
[1] http://seattleplus10.org/
[2]
http://paranoia.dubfire.net/2009/12/8-million-reasons-for-real-surveillance.html
[3] http://dtto.net/docs/facebook-manual.pdf
[4] http://dtto.net/docs/yahoo-guide.pdf
[5] http://dtto.net/docs/myspace-guide.pdf
[6] http://dtto.net/docs/comcast-guide.pdf
[7] http://dtto.net/docs/paypal-guide.pdf
[8] http://en.wikipedia.org/wiki/Stored_Communications_Act
[9]
http://eur-lex.europa.eu/LexUriServ/LexUriServ.do?uri=CELEX:32006L0024:EN:NOT


## Εποχή φορο-απαλλαγών

Το έτος τελειώνει ! Και έχετε άχρηστα χρήματα τα οποία περισσεύουν,
μυρίζουν άσχημα και είναι καιρός να τα ξεφορτωθείτε. Το ξέρετε ότι αν
είστε κάτοικοι της Αυτοκρατορίας, συγνώμη εννοούσαμε των Ηνωμένων
Πολιτειών μπορείτε να δώσετε χρήματα στα εργαστήρια του riseup και να
έχετε φοροαπαλλαγή; Αυτό σημαίνει ότι εσείς πληρώνετε λιγότερους φόρους
και σε ανταπόδοση το riseup παίρνει χρήματα. Επίσης, εάν εργάζεστε σε
μια μεγαλούτσικη εταιρία, μπορεί να υπάρχει κάποιο πρόγραμμα Κοινωνικής
Εταιρικής Ευθύνης, όπου εάν εσείς χαρίσετε χρήματα σε έναν
φοροαπαλλαγμένο μη κερδοσκοπικό οργανισμό, θα ταυτοποιήσουν την δική σας
δωρεά με μια ισόποση δική τους. Πληροφορίες σχετικές με τις δωρεές
υπάρχουν  στον εξής σύνδεσμο http://help.riseup.net/about-us/donate/
