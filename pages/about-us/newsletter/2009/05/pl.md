## Teraz wszyscy razem!

Riseup nigdy nie zapyta cię o Twoje hasło. NIGDY. Nie przekazuj go
nikomu – jeśli to zrobisz, ludzie wykorzystają twój adres e-mail do
wysyłania spamu.


## Użytkownik Riseup pyta, kim naprawdę jesteś?

Cześć,
Zastanawiam się, skąd mogę widzieć, że riseup jest godny zaufania? Coś
takiego jak riseup.net mogłoby być doskonałym skoncentrowanym miejscem
inwigilacji, do którego można by zwabić uczestników różnych ruchów
społecznych. To chyba trudne pytanie...

Odp. 1
Świetne pytanie, na które nie ma dobrej odpowiedzi. Nawet jeśli byśmy w
najszczerszy sposób wyćwierkali, że nie jesteśmy żądlącymi
aktywist(k)ami, nadal nie miał(a)byś powodu, by nam wierzyć. Lecz nasz
ruch zwiędnie, jeśli będziemy poświęcać zbyt wiele wysiłków pracując nad
„perfekcyjną” kulturą bezpieczeństwa (zob. artykuł PB Floyda „Is the
cure worse than the illness?” w naszym najnowszym zinie!). Jako że nie
możemy Cię przekonać, spójrz przynajmniej na to, co robimy: zachęcamy
inne autonomiczne kolektywy techniczne, by powstawały i rozrastały się,
prowadzimy i wspieramy rozwój otwartego oprogramowania i każdego
tygodnia odpowiadamy na setki pytań technicznych pochodzących od
działaczy ruchów społecznych.

Odp. 2
Przez pierwszych kilka lat działalności kolektywu Riseup znaliśmy
większość ludzi, którym udostępnialiśmy nasze usługi. Z zamiarem
umożliwienia dostępu do naszych zasobów coraz większej liczbie osób,
zdecydowaliśmy się otworzyć riseup na ludzi spoza znanych nam grup
aktywistów. Niestety spowodowało to, że dla wielu riseup stał się
bardziej anonimowy i odległy. My isniejemy naprawdę! Mamy swoje życie,
pracę i dzieci (dokładnie jedno:). Jesteśmy maniakami komputerowymi,
pisarzami, studentami, prawnikami, pracownikami socjalnymi i
matematykami. Mimo że rzeczywiście istniejemy, nigdy nie prosiliśmy
nikogo, by nam ufał i nie będziemy tego robić.

Jeśli nas nie znasz, ani nikogo, kto by nas znał, możemy zasugerować ci
inne autonomiczne kolektywy techniczne: http://help.riseup.net/resources/


## Riseup Zin

Jeszcze ciepły! Pobierz poświęcony bezpieczeństwu Riseup Zin, pełen
śmiałych opowieści na temat tego, jak chronić bezpieczeństwo
informacyjne naszego ruchu. Obecnie tylko po angielsku – ktoś ma ochotę
przetłumaczyć? Czytaj online i drukuj! http://zine.riseup.net


## Wskazówki techniczne

Ludzie często pytają nas, jak ustawić wysyłanie automatycznych
odpowiedzi out-of-office (funkcja nieobecności,  umożliwiająca wysyłanie
przez użytkownika automatycznego powiadomienia do innych osób, że nie
może odpowiedzieć na wiadomości e-mail). Riseup nie udostępnia takiej
opcji. Najważniejszym powodem, dla którego tego nie robimy jest fakt, że
po włączeniu takiej funkcji program pocztowy wysyła automatyczne
odpowiedzi na wszystkie otrzymane e-maile, także na spam. Ludzie
wysyłający spam oznaczają wtedy Twój adres jako odpowiadający na spam,
co oznacza, że będziesz otrzymywać jeszcze więcej spamu. Więcej
informacji na temat spamu: http://help.riseup.net/mail/spam/

Także, jeśli jesteś na liście mailowej, odpowiedzi takie mogą zostać
wysłane na całą listę.

Poza tym, w zależności od tego, jak są ustawione, odpowiedzi
automatyczne mogą się zapętlić (Twój program pocztowy wysyła
automatyczną odpowiedź do kogoś, kto też używa tej funkcji, wtedy
program dostaje odpowiedź, znów wysyła, dostaje itd.) Riseup ma
wystarczająco problemów z tym, że jest blokowany jako spam przez główne
portale udostępniające usługi pocztowe i włączenie opji automatycznych
odpowiedzi pogorszyłoby tylko tę kwestię.


## Pieniądze

Dzięki za Wasze wsparcie! Ono naprawdę pozwala funkcjonować naszemu
systemowi i niektórym z nas. Jesteśmy gotowi podjąć kolejny ogromny skok
techniczny, który pozwoli nam oferować Wam więcej możliwości przy naszym
mniejszym wysiłku. Aby to zrobić, potrzebujemy pieniędzy na nowy serwer.


## Ostatnie spostrzeżenia na drodze do inwigilacyjnej apokalipsy

Bazy danych DNA: zabawa dla wszystkich

W odpowiedzi przeciwko bazie danych DNA tworzonej przez Unię Europejską,
obejmującej ponad 5,1 milionów osób (ok. 8% całej populacji UE),
brytyjski rząd zapowiedział, że wyczyści swoją bazę danych z informacji
o „niewinnych” osobach, które nigdy nie zostały skazane za przestępstwo.
Jednak dopiero po 6 lub 12 latach. [1]

W Stanach Zjednoczonych stwierdzono, że to dobry pomysł. Poprzednio bazy
danych DNA zawierały tylko informacje o osobach skazanych. Obecnie będą
zawierały dane zatrzymanych imigrantów i każdego, kto czeka na proces.
FBI szacuje, że będzie dodawać średnio 1,2 miliona wpisów rocznie.[2]

Rząd francuski: nie tylko głupi, ale też podły

Ostatnio francuski rząd uchwalił swoje prawo „trzech trafień” przeciwko
osobom udostępniająym pliki w internecie. Każdy, kto trzy razy zostanie
oskarżony o piractwo, będzie uważany za winnego i straci dostęp do
internetu na okres do 1 roku. [3] Nie ma jeszcze szczegółowych zasad,
jednak plan zakłada prowadzenie czarnej listy uniemożliwiającej dostęp
do internetu z jakiejkolwiek lokalizacji. Publiczna sieć bezprzewodowa
będzie ograniczona do zatwierdzonych przez rząd stron, a użytkownicy
domowi będą prawnie zobowiązani do nieudostępniania publicznie swojej
sieci wifi. [4] Na szczęście Parlament Europejski jest w trakcie procesu
mającego ukrócić francuskie zamiary zbudowania internetowego państwa
policyjnego. [5]

[1]
http://www.guardian.co.uk/politics/2009/may/07/dna-database-innocent-people-records
[2] http://www.nytimes.com/2009/04/19/us/19DNA.html
[3]
http://www.guardian.co.uk/technology/blog/2009/may/13/france-three-strikes
[4]
http://arstechnica.com/tech-policy/news/2009/03/french-anti-p2p-law-toughest-in-the-world.ars
[5]
http://arstechnica.com/tech-policy/news/2009/05/european-parliament-smacks-down-france-on-three-strikes-law.ars

Wysyłaj spostrzeżenia na temat inwigilacji na: housesparrow@riseup.net
