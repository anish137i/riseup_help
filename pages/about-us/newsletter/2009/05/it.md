## tutti insieme adesso!

Riseup non ti chiederà mai la tua password. Mai e poi mai. Non darla a
nessuno... quando lo fai, usano la tua email per inviare spam.


## Un utente di Riseup chiede, Chi siete, in realtà?

Ciao,
Mi stavo chiedendo, come posso sapere che riseup è affidabile? Qualcosa
come riseup.net potrebbe essere il modo perfetto per attirare i
movimenti sociali in un unico posto da controllare. Suppongo sia una
domanda dura... spero venga accolta positivamente.

Risposta #1
Buona domanda, e non c’è una buona risposta.  Anche se dicessimo che non
siamo un’operazione di repressione degli attivisti con i nostri più
onesti cinguettii, non avresti comunque motivo di crederci.  Ma il
nostro movimento svanirà se consumiamo troppe energie lavorando verso
una cultura della sicurezza “perfetta”  (vedi l’articolo di PB Floyd "La
cura peggio della malattia?" nella nostra nuova zine!) Poiché ciò che
diciamo non può convincerti, guarda anche a ciò che facciamo:
incoraggiamo altri tecno-collettivi autonomi a partire e crescere, siamo
tra i primi a contribuire allo sviluppo di software libero open source,
e rispondiamo a centinaia di domande tecniche ogni settimana per
organizzatori di giustizia sociale che non sono molto esperti di tecnologia.

Risposta #2
Per il primo paio d’anni dell’esistenza di riseup, conoscevamo la
maggior parte della gente a cui fornivamo servizi. Allo scopo di fornire
risore a più persone, decidemmo di aprire riseup a persone fuori dai
nostri giri di attivisti. Sfortunatamente, questo ha fatto sembrare
riseuip anonimo e distante a molti. Noi esistiamo! Abbiamo vite e lavori
e bambini (be’, solo uno). Siamo geek e scrittori e studenti e avvocati
e lavoratori nel sociale e matematici. Sebbene siamo reali, non abbiamo
mai chiesto a nessuno di crederci, e non lo faremo mai.

Se non ci conosci, né conosci nessuno che ci conosca, possiamo suggerire
questi altri ottimi progetti di tecno-collettivi autonomi:
http://help.riseup.net/resources/


## Zine di Riseup

Fresca di stampa! Ecco la zine di riseup sulla sicurezza, piena di
eccitanti storie d’avventura e narrativa da geek su come proteggere la
sicurezza del nostro movimento. Attualmente è solo in inglese… qualcuno
lì fuori vuole tradurla? Leggila on line o stampala! http://zine.riseup.net


## Consiglio tecnico

Spesso ci scrivono per chiederci come si può impostare un risposta
automatic per i periodi d’assenza.. Riseup non offre le risposte
automatiche. La ragione più importante è che se hai una risposta
automatic abilitata, rispondi a tutte le email, incluso lo spam. Gli
spammer segnaleranno il tuo indirizzo email come uno che risponde allo
spam. Questo rende la tua email ancora più soggetta allo spam. Per altre
informazioni sullo spam, vedi http://help.riseup.net/mail/spam/.

Inoltre, se sei su qualche mailing lista, possono arrivare all'intera
lista.

Infine, a seconda di come sono impostate, le risposte automatiche
possono entrare in un loop infinito, in cui il tuo account invia una
risposta automatica e qualcun altro replica con una risposta automatica
e il tuo account ne invia immediatamente un'altra, e così via... Riseup
ha già abbastanza problemi con i principali provider che lo bloccano
come spam, e avere risposte automatiche dagli account Riseup non farebbe
altro che aumentare quel problema.


## denaro

Grazie per tutte le vostre donazioni! Davvero, sinceramente, esse
mantengono in funzione tutti i sistemi e alcuni umani. Siamo pronti a
fare un gigantesco passo tecnico in avanti che ci permetterà di fare di
più per voi, con meno sforzo da parte nostra. Per farlo abbiamo bisogno
di raccogliere denaro per comprare un nuovo (per noi) server.


## Avvistamenti recenti sulla strada dell’apocalisse della sorveglianza

*Database del DNA: divertimento per tutti*

In risposta a una legge UE contro il suo database del DND per oltre 5,1
milioni di persone (circa l'8% dell'intera popolazione), il governo del
Regno Unito ha annunciato che rimuoverà dal database il DNA di persone
"innocenti" che non sono mai state condannate per un crimine. Ma solo
dopo 6-12 anni. [1]

Gli USA hanno deciso che il Regno Unito ha avuto una buona idea. In
precedenza, i databae di DNA negli USA erano riservati a persone
condannate per dei crimini. Adesso, i database di DNA includeranno
immigrati detenuti e chiunque sia in attesa di giudizio. L'FBI spera di
aggiungere 1,2 milioni di campioni l'anno. [2]

*Il governo francese: non solo stupido, anche cattivo*

Il governo francese ha recentemente approvato la sua legge dei "tre
strike" contro chi condivide file. Chiunque venga accusato tre volte di
piraterie sarà presunto colpevole e perderà l'accesso a internet fino a
un anno [3]. Non ci sono ancora regole concrete, ma il piano è di
applicare ciò mantenendo una blacklist così da impedirti di accedere a
internet dovunque: il wifi pubblico sarà ristretto a siti approvati dal
governo, e gli utenti domestici saranno costretti dalla legge a
prevenire l'accesso pubblico al loro wifi [4]. Fortunatamente, lo Stato
francese dovrà rendere conto al Parlamento europeo circa il suo
tentativo di costituire uno Stato di polizia su internet [5].

[1]
http://www.guardian.co.uk/politics/2009/may/07/dna-database-innocent-people-records
[2] http://www.nytimes.com/2009/04/19/us/19DNA.html
[3]
http://www.guardian.co.uk/technology/blog/2009/may/13/france-three-strikes
[4]
http://arstechnica.com/tech-policy/news/2009/03/french-anti-p2p-law-toughest-in-the-world.ars
[5]
http://arstechnica.com/tech-policy/news/2009/05/european-parliament-smacks-down-france-on-three-strikes-law.ars

Invia gli avvistamenti sulla sorveglianza a housesparrow@riseup.net
