## svi zajedno!

Riseup neće nikad ikad tražiti ničiji password. Nikad ikad. Ne dajte ga
nikome – u protivnom, neko će da iskoristi vaš email za slanje spama.


## Riseup korisnik pita: Ko ste vi, u stvari?

Zdravo,
Eto, ja se samo pitam, kako ja mogu da znam da li je Riseup pouzdan?
Riseup.com bi mogao da bude savršen mamac za socijalne pokreta radi
nadziranja. Ovo je valjda teško pitanje… poslato s najboljim namerama.

Odgovor #1      
Odlično pitanje, na koje nema odličnih odgovora. Možemo mi najiskrenijim
cvrkutima da tvrdimo da nismo mamac za aktiviste, opet nema razloga da
nam se veruje. Ali, naš pokret će propasti ako budemo suviše vremena
trošili na kulturu “savršene” bezbednosti (vidi članak PB Floyda “Da li
je lek gori od bolesti” u našem novom zinu!) Pošto naše reči same po
sebi nisu dovoljno uverljive, pogledaj šta radimo: pomažemo drugim
nezavisnim kolektivima da se oforme i rastu, doprinosimo i vodimo u
razvijanju open source software-a, i svake nedelje odgovaramo na stotine
pitanja koja nam šalju razni aktivisti koji nisu baš vični tehnologiji.
        
Odgovor #2
U prvih nekoliko godina postojanja riseup-a, mi smo poznavali većinu
ljudi kojima smo pružali usluge. U interesu pružanja usluga većem broju
ljudi, doneli smo odluku da otvorimo riseup i onima van naših
aktivističkih krugova. Nažalost, to je doprinelo da riseup mnogima
postane anoniman i dalek. Ali mi postojimo! Imamo živote i poslove i
bebe (dobro, samo jednu). Mi smo štreberi/ke i pisci i studenti/kinje i
advokati i socijalni/e radnici/e i matematičari/ke. Iako smo stvarni,
nikad ni od koga nismo zahtevali da nam veruje, niti ćemo.

Ako nas ne poznajete, i ne znate nikog ko nas poznaje, onda predlažemo
da pogledate ove sjajne nezavisne tehnološke projekte:
http://help.riseup.net/resources/


## Riseup Zin

Sveže iz štamparije! Pročitajte ruseup zin pun smelih avantura i priča o
zaštiti bezbednost našeg pokreta. Trenutno je dostupan samo na engleskom
– da li iko želi da ga prevede? Pročitajte ga na internetu ili
odštampajte! http://zine.riseup.net


## Tehnički savet

Ljudi nas često pitaju kako da nameste automatski odgovor na e-mailove
kad su odsutni s posla (out-of-office reply). Riseup ne nudi tu uslugu.
Najbitniji razlog je taj da automatski odgovor, uključuje i odgovore na
spam. Vaša adresa će onda biti obeležena kao adresa koja odgovara na
spam, pa ćete onda dobiti još spama. Još podataka o spamu možete da
nađete na http://help.riseup.net/mail/spam/.

Takođe, ako ste na našoj mailing listi, onda automatski odgovor ide
celoj listi.

Najzad, zavisno od toga kako su namešteni, automatski odgovori mogu da
naprave začarani krug: vaš nalog pošalje odgovor, onda neko drugi
odgovori, pa vaš nalog odmah pošalje još jedan odgovor i tako u krug.
Riseup i bez toga ima dovoljno problema što ga svi veliki provajderi
blokiraju kao spam; automatski emailovi od riseup-a bi taj problem samo
pogoršali.


## pare

Hvala na prilozima! Zaista, iskreno, zahvaljujući njima svi naši sistemi
i neka ljudska bića funkcionišu. Mi smo spremni da preuzmemo ogroman
tehnički korak koji će nam omogućiti da činimo više za vas, a s manje
truda. Da to učinimo, moramo da prikupimo novac za kupovinu novog (za
nas) servera.


## Nedavni susreti na putu ka špijunskoj apokalipsi

DNK baze podataka: zabava za sve

Evropska Unija je osudila britansku vladu zbog posedovanja DNK baze
podataka s informacijama o preko 5,1 miliona ljudi (oko 8% celokupne
populacije); britanska vlada je objavila da će izbaciti iz svoje baze
podataka “nevine” ljude koji nikad nisu bili osuđeni za bilo kakav
zločin. Ali tek za 6 do 12 godina. [1]

SAD su zaključile da je Velika Britanija imala odličnu ideju. Prethodno
su DNK baze podataka u SAD bile rezervisane za osuđenike. Sad DNK baze
imaju i podatke o pritvorenim ilegalnim imigrantima i svima koji tek
čekaju suđenje. FBI se nada da će svake godine unositi 1,2 miliona novih
podataka u bazu. [2]

 Francuska vlada: ne glupa, samo zla

Francuska vlada je skoro donela novi zakon o deljenju fajlova. Svako
optužen za pirateriju tri puta će biti proglašen(a) krivim/om i izgubiće
pravo na internet do godine dana [3]. Još nema nikakvih kokretnih
pravila, ali plan je da se zakon sprovede uz pomoć “crnih listi” tako
osuđeni ne bi mogli nigde da koristite internet: javni wifi će biti
ograničen samo na sajtove odobrene od vlade, a ostali korisnici će biti
obavezni da spreče javni pristup svom wifi-ju [4]. Srećom, francuska
vlada će uskoro s evropskim parlamentom imati obračun oko njenih
pokušaja da napravi policijsku državu za internet.[5]

[1]
http://www.guardian.co.uk/politics/2009/may/07/dna-database-innocent-people-records
[2] http://www.nytimes.com/2009/04/19/us/19DNA.html
[3]
http://www.guardian.co.uk/technology/blog/2009/may/13/france-three-strikes
[4]
http://arstechnica.com/tech-policy/news/2009/03/french-anti-p2p-law-toughest-in-the-world.ars
[5]
http://arstechnica.com/tech-policy/news/2009/05/european-parliament-smacks-down-france-on-three-strikes-law.ars

Pošaljite špijunske susrete na housesparrow@riseup.net
