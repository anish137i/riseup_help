## Notizie dalla nostra gente

Un saluto a tutti gli utenti di RiseUp di tutto il mondo. Il mese scorso
vi abbiamo chiesto di scriverci su come stanno andando i vostri
progetti, le vostre campagne e le vostre lotte, dandovi un indirizzo
sbagliato a cui scrivere. Forse pensavate che non avremmo fatto un
errore di questo tipo, ma questa è la prova che RiseUp viene mandata
avanti da persone e non da robot. Così, ancora una volta, ripetiamo
l'appello. Vorremmo sentire qualcosa su ciò a cui state lavorando,
perché sapere questo ci rende felici, e perché potremmo voler usare
quello che ci scriverete per le nostre future newsletter. Tutto il tempo
che passiamo a lavorare sui nostri progetti nella nostra città non rende
sufficientemente conto di quanto multiformi e variopinti siano i nostri
movimenti. Quindi, inviateci le vostre storie di azioni temerarie e
stupefacenti successi! pigeon@riseup.net


## Consiglio tecnico: Usa Firefox! Usa Thunderbird!

Internet Explorer contiene falle di sicurezza ed è un un software
proprietario prodotto da una corporation decisa a ottenere il dominio
del mondo. Usando questo software, spesso le persone incontrano
difficoltà nell'utilizzare l'interfaccia che RiseUp.net mette a
disposizione per consultare la posta dal web. Fortunatamente c'è
un'ottima alternativa: Firefox. E' un software per la navigazione su
internet veloce e decisamente superiore a Internet Explorer. Scarica
Firefox adesso! http://getfirefox.com

Thunderbird è un programma per la posta elettronica che puoi installare
sul tuo computer. E' dedicato alla gestione delle tue email e
raccomandiamo di usarlo per controllare la posta del vostro account
Riseup.net. Thunderbird ha molte caratteristiche, come il supporto IMAP
e POP, il supporto per account multipli, la ricerca veloce, il controllo
ortografico durante la digitazione, un controllo avanzato della posta
indesiderata, i feed RSS, le cartelle virtuali, il filtraggio dei
messaggi, la rubrica e il supporto per la criptazione con GPG. Dai
un'occhiata ai nostri tutorial per utilizzare Thunderbird con
Riseup.net. http://getthunderbird.com

Thunderbird e Firefox sono Free Software (o Software Libre/Software
Libero, che significa che fanno parte del patrimonio digitale collettivo).


## Aggiornamenti dall'Apocalisse della Sorveglianza

Michèle Alliot-Marie, il Ministro francese degli Interni e dei territori
d'Oltremare, sta proponendo una nuova legge per trovare una soluzione
automatica per alcuni crimini. La polizia potrebbe effettuare delle
analisi per cercare le prove di un crimine usando i dati delle carte di
credito o il posizionamento dei telefoni cellulari. Questa legge prevede
il monitoraggio dei computer dei sospetti con dei bug o virus in casi
definiti “gravi”, come ad esempio nel caso di “sostegno all'ingresso
illegale e alla residenza offerto a uno straniero”.

1 fr
http://www.lefigaro.fr/actualite-france/2009/05/24/01016-20090524ARTFIG00098-la-police-va-pouvoir-pirater-les-ordinateurs-des-voyous-.php
2 en http://www.edri.org/edri-gram/number7.11/france-law-on-spying
3 en
http://metamorphosis.org.mk/edri/francuskata-vlada-saka-da-shpionira-elektronski-komunikacii-2.html

Se desideri leggere maggiori informazioni sullo stato del monitoraggio e
sulle libertà civili in Europa, a noi piace il sito www.statewatch.org

## Soldi

Se stai leggendo questa newsletter, questo significa che stai sostenendo
RiseUp. Se puoi fornirci dell'aiuto solidale in forma di denaro, ti
saremmo molto grati. Un grazie a tutti i nostri utenti che ci hanno
sostenuto in questi ultimi nove anni.
