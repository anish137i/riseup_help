## Riseup Υποχώρηση

Στο τέλος του 2008 όλα τα πουλιά του riseup συναντήθηκαν στο λασπώδες
Seattle να σχεδιάσουν, σχηματίσουν και να θέσουν στρατηγικές για το
μέλλον μας. Πολλοί από εμάς συναντηθήκαμε πρόσωπο με πρόσωπο για πρώτη
φορά και αφού δουλεύαμε μαζί για χρόνια. Μετά από τριάντα ώρες
συναντήσεων και πάρτυ εργασίας, είχαμε εξαντληθεί και μείναμε και
έκπληκτοι από το πόσο ξεκαρδιστικοί, παθιασμένοι και ευγενικοί ήταν όλοι.

Ένα από τα μεγάλα θέματα ήταν το πως θα μπορέσουμε να διατηρηθούμε, σε
όρους οικονομικούς και εργασιών. Υπάρχει μια τάση στην ομάδα να
δουλεύουμε πολύ σκληρά, και συζητήσαμε για το πως θα βάλουμε
περισσότερους ανθρώπους να ασχοληθούν, ώστε να διανείμουμε το βάρος.
Προσπαθήσαμε επίσης να βρούμε μια ισορροπία ανάμεσα στη σκέψη για όλα τα
νέα ενδιαφέροντα σχέδια που θέλουμε να κάνουμε, και στο να σιγουρευτούμε
ότι θα συνεχίσουμε να κάνουμε τα παλιά πράγματα καλά. Έχουμε κάποιες
πιθανότητες να αναπτυχθούμε, αλλά θα μείνουμε αληθινοί στις αρχές και
στο μακροπρόθεσμο όραμα μας.


## Σας θέλουμε...

Ένα πράγμα που βγήκε από τη συνάντηση μας ήταν η επιθυμία μας να είμαστε
περισσότερο σε επαφή μαζί σας, ναι εσάς! Δουλεύουμε σε ένα λογισμικό
κοινωνικής οργάνωσης τα τελευταία δύο χρόνια, για να κάνουμε ακριβώς
αυτό, αλλά δεν είναι ακόμα έτοιμο για να ξεκινήσει. Πριν από αυτό,
σκεφτήκαμε ότι αυτό το ενημερωτικό δελτίο ίσως είναι ένα καλό μέρος για
να γίνει κάποιο από αυτά.
Οπότε, οτιδήποτε ερωτήσεις ή ιδέες σχετικά με το....
Πως δουλεύει κάτι?
Γιατί η ασφάλεια στο διαδίκτυο είναι σημαντική?
Γιατί οι υπολογιστές είναι φανταστικοί?
Γιατί οι υπολογιστές είναι χάλια?
Για κάποια σχέδια που θα έπρεπε να κάνουμε?
Για κάποια νέα υπηρεσία που θα έπρεπε να προσφέρουμε?
Για κάποια επαναστατική ιδέα που όλοι οι χρήστες του riseup θα έπρεπε να
μάθουν?

Στείλτε οποιοδήποτε από αυτά και περισσότερα στη pigeon@riseup.net και
αυτή θα βάλει τη σατανική πανέξυπνη ομάδα να τα επεξεργαστεί.


## Ξεχασμένα, αλλά όχι εξαφανισμένα

Όταν διαγράφετε ένα αρχείο, πόσο διαγραμμένο είναι? Αυτή είναι μια
σημαντική ερώτηση όταν η γάτα σας περπατάει τριγύρω στο πληκτρολόγιο και
κατά λάθος, σέρνει την εργασία σας στα απορρίμματα και μετά πατάει το
άδειασμα του κάδου. Αλλά έρχεται επίσης όταν έχεις ευαίσθητα δεδομένα
που δεν πρέπει να πέσουν σε λάθος χέρια.

Το λυπηρό γεγονός είναι ότι η "διαγραφή" των αρχείων συχνά σημαίνει ότι
είναι *ξεχασμένα αλλά όχι διαγραμμένα*. Οι κακοί μπορούν να επαναφέρουν
μερικά ή όλα τα διαγραμμένα δεδομένα αν απλώσουν τα τρομακτικά τους
χέρια στο σκληρό σας δίσκο.

Αν χρησιμοποιείτε ubuntu, ή debian (οι διανομές linux που χρησιμοποιούν
πολλά από τα πουλιά του Riseup), ή οποιαδήποτε άλλη GNU/Linux βασισμένη
διανομή, μπορείτε να αυξήσετε τις πιθανότητες τα στοιχεία σας να φύγουν
μια και καλή, εγκαθιστώντας το πακέτο 'shred' και πληκτρολογώντας αυτό
στη γραμμή εντολών :

shred [όνομα αρχείου]

Δεν υποσχόμαστε τίποτε, αλλά αυτό θα πρέπει να κάνει τα καθάρματα των
ιδιωτικών ερευνών να δουλέψουν λίγο περισσότερο για τα χρήματα τους.

Αν θέλετε να ξεφορτωθείτε μερικά δεδομένα για πάντα, πετάξτε το δίσκο
στο φούρνο μικροκυμάτων για 10 λεπτά! (λεπτομέρειες: η ώρα ψησίματος
μπορεί να διαφέρει, ο φούρνος μικροκυμάτων μπορεί να μη δουλεύει μετά,
σβήστε τα φώτα για μια φαντασμαγορική παράσταση)


## Χρήματα

Ευχαριστούμε πάρα πολύ για τις δωρεές σας το περασμένο μήνα. Συνέχεια
βάζουμε εκκλήσεις στην απεραντοσύνη του διαδικτύου, και νιώθουμε πολύ
χαρούμενοι όταν ο κόσμος ανταποκρίνεται. Οπότε ευχαριστούμε εσάς, και
εσάς, και εσάς. Και φυσικά, πάντα θα χρειαζόμαστε και άλλα, σε περίπτωση
που θέλατε να δώσετε και ξεχάσατε. http://riseup.net/donate.
