## Cześć co tam słychać?!

Witajcie użytkownicy riseup wszelkich kształtów i kolorów. Jak powodzi
się waszym projektom, kampaniom i walkom? Bardzo chętnie usłyszelibyśmy
nad czym pracujecie, bo nas to uszczęśliwia i być może użyjemy tych
informacji w przyszłych biuletynach. Przeważnie pracujemy nad swoimi
projektami w swoich miastach i zapominamy o tym jak różnorodne i piękne
są nasze ruchy. Napiszcie więc do nas o swoich odważnych akcjach i
zaskakujących zwycięstwach!


## Porady techniczne

W naszym zinie znajdziesz sporo porad na temat praktyki dobrej kultury
bezpieczeństwa (i perełki przesadnego zwracania na to uwagi). Sprawdź
to! zine.riseup.net

Poza tym, odpowiadamy na wiele często zadawanych pytań na:
http://help.riseup.net/security/about


## Znaki nadchodzącej Apokalipsy Inwigilacyjnej

Państwowa inwigilacja w Iranie

Kiedy to piszemy, dalej ważą się losy ludzi mieszkających w Iranie.
Obecnie jedno jest pewne: technologia ma znaczenie. Internet zwiastuje
głęboką zmianę w demokratyzacji komunikacji, jednak jest jednocześnie
najefektywniejszym narzędziem masowej inwigilacji, jakie kiedykolwiek
wynaleziono. 23 czerwca Wall Street Journal doniósł, że na krótko przed
wyborami rząd Iranu zainstalował systemy inwigilacji dostarczone przez
koncerny Nokia i Simens zdolne śledzić wykorzystanie internetu przez
dowolną osobę [1].

Obecnie te dwie wartości – demokratyczność i inwigilacja – są ze sobą
połączone. Media społeczne i serwisy społecznościowe dają duże
możliwości ale są jednocześnie zbudowane na biznesowym modelu
inwigilacji. Internet daje duże możliwości, lecz jest jednocześnie
oparty na niezabezpieczonych protokołach pozwalających na masowe
monitorowanie zachowania i relacji społecznych.

Na razie jest za wcześnie, żeby wyciągać wnioski z lekcji, jaką dał nam
irański czerwiec. Jednak ptaszki w gnieździe riseup nie śpią po nocach,
zadając sobie pytanie: od jakich struktur komunikacyjnych uzależniony
jest nasz ruch społeczny i na ile skutecznie są one obracane przeciwko
nam? Perspektywy wyglądają raczej szaro, jednak nie bójcie się! My i
inne radykalne geeki z całego świata ciężko pracujemy nad zbudowaniem
lepszych narzędzi i infrastruktury.

[1] http://tinyurl.com/n3of6j , patrz też:
http://pl.indymedia.org/pl/2009/06/45570.shtml


Zrobił*m to przez inwigilację!

Następnym razem, kiedy złapią cię na kradzieży w sklepie, wypróbuj tę
wymówkę; zrobił*m to przez kamery bezpieczeństwa. Według pewnych badań,
sklepowe systemy zapobiegania kradzieżą mogą zwiększyć ich liczbę: te
systemy kosztują, ich koszt podnosi ceny, a z ich wzrostem rośnie liczba
ludzi, którzy raczej zdecydują się na kradzież, niż zakup nazbyt drogich
śmieci [2].

[2] http://tinyurl.com/mfxzr8


## Kasa!

Mamy ambitne marzenia na temat zbudowanych w domu serwerów napędzanych
energią z rowerów, geotermą i wiatrem, ale jeszcze nie udało nam się ich
zrealizować. Żeby udostępniać nasze usługi, co miesiąc potrzebujemy
sporo pieniędzy na sprzęt i rachunki za prąd. Mamy nadzieję, że nasi
użytkownicy co roku podarują nam tyle, ile zarabiają w dwie godziny
swojej pracy niezależnie ile zarabiają. Albo więcej jeśli jesteś w
stanie i chcesz to zrobić. Dziękujemy!
riseup.net/donate
