## Ενημέρωση για τα οικονομικά

Στο τελευταίο μας ενημερωτικό δελτίο κάναμε ένα κάλεσμα για συνεισφορά σε 
εργασία και χρήμα, για να γίνουμε πιο ασφαλείς απέναντι στους πράκτορες που 
μας κατασκοπεύουν όλη την ώρα. Η απάντηση; Είχαμε περισσότερους από 120 
χάκερς που προσφέρθηκαν να βοηθήσουν με το λογισμικό στο οποίο θα 
αναβαθμιστούμε, μας ζητήθηκε να κάνουμε αίτηση για μια δωρεά 20.000 δολλαρίων 
για την αναβάθμιση των συστημάτων μας, και το stopwathing.us έτρεξε μια 
εκστρατεία για εμάς στο Indiegogo, η οποία συγκέντρωση πάνω από 14.000 
δολλάρια για να αγοράσουμε μερικούς καινούριους server. Είστε φοβεροί! Για 
μια ακόμη φορά, μαθαίνουμε ότι οι χρήστες μας είναι θαυμάσιοι, γενναιόδωροι 
και γενικώς βοηθητικοί. Σας ευχαριστούμε τόσο πολύ! Και πάλι θα χρειαστούμε 
να κάνουμε την ετήσια συλλογή χρημάτων για τα βασικά έξοδά μας, να κρατάμε 
τις λίστες, τα email, το chat και τους server σε λειτουργία, αλλά αυτό είναι 
πραγματικά πολύ βοηθητικό για τον στόχο μας.

## Σπάσιμο της κρυπτογράφησης;

Μερικά από τα σημαντικότερα νέα που προέρχονται από τις πληροφόριες που 
διαρρέουν για την NSA είναι ότι η ιδιωτική κρυπτογράφηση ανά τον κόσμο είναι 
ευπαθής.

Τι σημαίνει αυτό και τι όχι, από όσα μπορούμε να καταλάβουμε :

1. Τα μαθηματικά δεν έπαψαν να ισχύουν, το οποίο σημαίνει ότι η κρυπτογράφηση 
λειτουργεί ακόμα αλλά η NSA δούλεψε ώστε να εισάγει πίσω πόρτες και αδυναμίες 
σε πολλές εφαρμογές (ειδκότερα σε εφαρμογές κλειστού κώδικα που παράγονται 
από εταιρείες στις ΗΠΑ)
2. Η κρυπτογραφία που υλοποιείται με Ελεύθερο και Ανοικτού Κώδικα Λογισμικό 
και βασίζεται σε Ανοικτά πρότυπα κρυπτογράφησης θεωρείται ακόμα ασφαλής αφού 
ο καθένα μπορεί να ελέγξει τον κώδικα και τους αλγόριθμους και να δεί ότι δεν 
υπάρχουν πίσω πόρτες.
3. Η Risep χρησιμοποιεί μόνο ελεύθερες και ανοικτού κώδικα υλοποιήσεις 
Ανοιχτών προτύπων κρυπτογραφίας.
4. Η κυβέρνηση των ΗΠΑ έχει περισσότερες πληροφορίες για εσάς από ό,τι 
νομίζατε.

## Προώθηση Email

Η Riseup σας επιτρέπει να προωθείτε τα email σας από έναν Riseup λογαριασμό 
σε έναν άλλο λογαριασμό 
(https://help.riseup.net/en/aliases#what-is-email-forwarding). Αυτό σημαίνει 
ότι όταν σας στέλνουν ένα email στον Riseup λογαριασμό σας αυτό προωθείται 
οπουδήποτε το έχετε ρυθμίσει να προωθείται. Αν και προσφέρουμε αυτή τη 
δυνατότητα θα θέλαμε να σας ενημερώσουμε ότι κάνοντας κάτι τέτοιο χάνετε τα 
όποια πλεονεκτήματα ασφαλείας ενός λογαριασμού Riseup. Επιπλέον, οι άνθρωποι 
που σας στέλνουν email θεωρούν ότι στέλνουν σε έναν Riseup λογαριασμό, και 
πιθανώς έχουν θεωρήσει ότι είναι πιο ασφαλές το email αυτό.

Υπάρχουν μερικοί καλοί λόγοι για να προωθείς ένα email, και δεν σχεδιάζουμε 
να σταματήσουμε την υπηρεσία αυτή, αλλά καλό είναι να γνωρίζετε και τα 
μειονεκτήματά της. Οι εμπορικοί πάροχοι email αποθηκεύουν τεράστιο όγκο 
δεδομένων για τους χρήστες τους και τις επαφές τους. Προωθώντας τα Riseup 
email σας σε έναν εμπορικό πάροχο, δεν δίνετε μόνο δεδομένα για τον εαυτό 
σας, αλλά και πληροφορίες για ποιοί άνθρωποι επικοινώνησαν μαζί σας.

Αν πράγματι προωθείτε τα email σας, ίσως χρειάζεται να ξανασκεφτείτε για ποιό 
λόγο κάνετε κάτι τέτοιο. Θα μπορούσατε να αρχίσετε να ελέγχετε τα email σας 
με ένα εξειδικευμένο πρόγραμμα διαχείρισης email 
(help.riseup.net/en/email-clients). Με τον τρόπο αυτό είναι εύκολο να 
διαχειρίζεστε πολλαπλές διευθύνσεις. Ή ακόμα οι πρόσφατες αποκαλύψεις σχετικά 
με την NSA είναι ένα καλό κίνητρο για να ξεφορτωθείτε τον άλλον λογαριασμό 
email σας μια και καλή.

Επίσης, οποτεδήποτε στέλνετε email σε μια διεύθυνση Riseup, παρακαλούμε να 
έχετε υπόψιν σας ότι ο παραλήπτης μπορεί να το προωθεί σε μια διεύθυνση εκτός 
Riseup!

## Χρήματα

Μήπως έγινε επιτέλους η παγκόσμια επανάσταση όπου όλοι οι πόροι 
αναδιανέμονται δίκαια; Μπα όχι, το οποίο σημαίνει ότι ακόμα χρειαζόμαστε τις 
χρηματικές συνεισφορές σας. Ευχαριστούμε! help.riseup.net/en/donate
