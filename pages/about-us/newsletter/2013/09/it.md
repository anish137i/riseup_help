## Aggiornamento sui nostri fondi

Nel nostro ultimo bollettino abbiamo inviato un appello per essere aiutati, 
sia con forza lavoro che con denaro, e renderci più sicuri contro gli spioni 
che ci tengono d'occhio tutto il tempo. Che risposta abbiamo ricevuto? Oltre 
120 hackers hanno deciso di aiutarci con il software a cui stiamo dando 
forma, ci è stato chiesto di fare domanda per un fondo di $ 20.000 che ci 
aiuterebbe a pagare i nostri avanzamenti di sistema, e stopwatching.us ha 
organizzato una campagna su Indiegogo che ha portato ulteriori $ 14.000 per 
acquistare nuovi server. Wow, gente! Una volta ancora, scopriamo quanto i 
nostri e le nostre utenti siano fantastici, generose, e quanto ci aiutino su 
tutto il fronte. Grazie, grazie davvero! Dobbiamo ancora lanciare la nostra 
raccolta fondi annuale per i costi di base che abbiamo per mantenere le 
liste, e-mail, chat e i nostri server, ma questo aiuto ci porta molto vicini 
al traguardo.

## La crittatura, è decifrata?

Alcune delle notizie più importanti che sono emerse dalle informazioni della 
NSA che sono state fatte trapelare hanno riguardato il fatto che la 
crittazione privata è vulnerabile in tutto il globo.

Cosa questo voglia o non voglia dire, per quanto siamo stati in grado di 
capire:

1. La matematica non è stata risolta, che vuol dire che la crittazione 
funziona ancora. Nonostante ciò, la NSA ha lavorato duro per installare 
backdoors e altri punti deboli in molte applicazioni (in particolare di 
software proprietario prodotto da compagnie negli USA).
2. Si presume che la crittazione attraverso Software Libero e a codice aperto 
(Open Source), che sono basati su standard di crittazione aperti, siano 
ancora sicuri, visto che chiunque può controllare il codice/gli algoritmi e 
che non ci siano backdoor.
3. Riseup usa solo forme di crittazione che appartengono agli standard di 
crittazione aperta, e basati su Software Libero e a codice aperto.
4. Il governo degli USA ha più informazioni su di te di quanto tu non pensi.

## Inoltrare e-mail, Ugh

Riseup ti da la possibilità di inoltrare la tua posta da un profilo e-mail di 
Riseup ad un altro profilo e-mail 
(https://help.riseup.net/en/aliases#what-is-email-forwarding [in inglese]). 
Questo vuol dire che quando qualcuno invia della posta al tuo indirizzo 
Riseup, questa viene spedita dove tu hai deciso di inoltrarla. È vero che 
vogliamo offrire questo servizio, ma riteniamo comunque sia necessario 
spiegare che questa procedura ti fa perdere ogni vantaggio sul fronte della 
sicurezza che viene dal fatto di usare un profilo Riseup. In più, altre 
persone che ti scrivono potrebbero pensare di scrivere ad un profilo Riseup, 
e potrebbero assumere che questa e-mail sia più sicura.

Ci sono alle volte delle ragioni decenti per inoltrare la posta, e non 
abbiamo intenzione di interrompere questo servizio, ma sii a conoscenza dei 
suoi problemi. Fornitori di e-mail a livello commerciale immagazzinano 
un'enorme quantità di dati sui loro utenti e tutte le persone con cui questi 
comunicano. Inoltrando la tua posta di Riseup ad uno di questi fornitori di 
posta elettronica, non stai solo rivelando dati su di te, ma anche sulla 
persona che ti ha scritto.

Se la tua posta viene inoltrata, potresti voler riflettere sul perchè lo fai. 
Potresti iniziare a leggere la posta attraverso un client di posta 
(https://help.riseup.net/en/email-client [in inglese]). Questo rende più 
facile il controllare diversi indirizzi di opsta. O forse le recenti 
rivelazioni riguardo la NSA sono sufficienti per convincerti a chiudere 
quell'altro profilo una volta per tutte?

Inoltre, ogni volta che stai inviando posta ad un indirizzo Riseup, per 
favore considera il fatto che il destinatario potrebbe avere la sua posta 
inoltrata al di fuori di Riseup.

## Soldi

È finalmente arrivata la rivoluzione globale in cui tutte le risorse sono 
state distribuite in maniera equa? No, il che vuol dire che abbimo ancoa 
bisogno delle tue donzioni. Grazie! https://help.riseup.net/en/donate
