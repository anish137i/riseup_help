## Friss hírek az anyagiakról

Előző hírlevelünkben szellemi és anyagi segítségeteket kértük, hogy jobban 
védjük magunk az örökkön kémkedő, kíváncsi tekintetek elől. A válasz? Több 
mint 120 hacker önkéntes segédkezett az új szoftverre való átállásban, arra 
kértek, hogy fogadjunk el egy 20 0000 dolláros támogatást a rendszer 
fejlesztésére, és a stopwatching.us szervezett nekünk egy Indiegogo gyűjtést, 
ahol 14 000 dollár gyűlt össze új szerverek vásárlására. Azt a mindenit, 
emberek! Újra megbizonyosodtunk, hogy csodálatos, nagylelkű és mindenben 
segítőkész felhasználóink vannak. Nagyon, nagyon köszönjük! Az éves éves 
gyűjtést még mindig meg kell rendeznünk, hogy lefedjük a levelezőlisták, 
e-mailezés, chat és a szerverek alapvető költségeit, de már ez is hatalmas 
lépés ezen cél felé.

## Feltörték a titkosítást?

Az egyik legfelkapottabb hír, ami a nem rég kiszivárgott NSA anyagok mentén 
került napvilágra, hogy a privát titkosítás sebezhető az egész világon.

Hogy ez mit jelent és mit nem, már amennyire bárki meg tudja mondani:

1. A kapcsolódó matematika nem lett feltörve, ez azt jelenti hogy a 
titkosítás még mindig működik, de az NSA rajta volt, hogy hátsókapukat és 
gyenge pontokat illesszen sok alkalmazásba (ezek nagy része tulajdonosi 
szoftver, amit amerikai cégek fejlesztenek.)
2. A Ingyenes Szoftver/Nyílt Forráskód területén alkalmazott titkosítás, ami 
a Nyílt titkosítási szabványokon nyugszik, vélhetően még mindig biztonságos, 
mivel mindenki hozzáfér a kódhoz/algoritmusokhoz, és láthatja hogy nincs 
hátsókapu.
3. A Riseup kizárólag Ingyenes Szoftver/Nyílt Forráskódú módon alkalmazza a 
Nyílt titkosítási szabványokat.
4. Az Egyesült Államok kormányzata többet tud rólad, mint gondoltad volna.

## E-mail átirányítás... jajj

A Riseup lehetővé teszi a levelek átirányítását egy Riseup fiókból egy másik 
e-mail fiókba (https://help.riseup.net/en/aliases#what-is-email-forwarding). 
Ez annyit tesz, hogy mikor levelet küldenek a Riseup fiókodba, az utána oda 
lesz átküldve, ahová átirányítottad. Habár felajánljuk ezt a szolgáltatást, 
szeretnénk ha tudnátok, hogy a használatával elszáll minden, ami 
biztonságossá teszi a Riseup Mailt. Emellett azok, akik nektek írnak, azt 
hihetik hogy egy Riseup fiókba írnak, és tévesen azt gondolhatják hogy a 
levelezés biztonságosabb.

Vannak okok, amik jogossá tehetik az e-mail átirányítást, és nem tervezzük 
megszüntetni a lehetőséget, de legyetek tisztában a buktatóival. A 
kereskedelmi e-mail szolgáltatók tonnányi információt tárolnak a szervereiken 
a felhasználóikról, és mindenkiről akikkel azok kapcsolatba lépnek. Ha ezen 
szolgáltatók egyikéhez irányítod át a Riseupos levelezésed, akkor nem csak 
magadról, hanem a veled levelező emberekről is adatokat szolgáltatsz ki.

Ha a leveleid át vannak irányítva, érdemes átgondolni, miért is csinálod. 
Ehelyett használhatnál egy e-mail kliens programot a levelek olvasására 
(help.riseup.net/en/email-clients). Így egyszerre több fiókot is könnyedén 
ellenőrizhetsz. Vagy talán a mostani NSA-botrány is elég okot ad rá, hogy 
megszabadulj attól a másik fióktól?

Azt is vedd figyelembe, hogy mikor egy másik Riseupos címre küldesz levelet, 
az lehet hogy a Riseupon kívülre van átirányítva!

## Pénz

Már végbement a világméretű forradalom, amiben minden erőforrást igazságosan 
szétosztottak? Nem, ezért még mindig szükségünk van az anyagi 
támogatásotokra. Köszönjük! help.riseup.net/en/donate
