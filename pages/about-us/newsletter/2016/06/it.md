@title = 'Giugno'

11 giugno - Giornata delle traduzioni di Riseup
------------------------------------------------

Nel corso dell'ultimo decennio, le pagine di aiuto di Riseup sono diventata un'importante risorsa per gli utenti di Riseup e per tutti gli attivisti alla ricerca di una maggiore sicurezza e protezione dal controllo e la sorveglianza informatica.

Le pagine di aiuto sono state parzialmente tradotte in 10 lingue differenti, ma c'è ancora molto lavoro di traduzione da fare.

Il team dei traduttori sta organizzando un hackday di traduzione per l'11 giugno dalle 14:00 alle 20:00 UTC. L'obiettivo è avere persone da tutto il mondo che si riuniscano nelle loro città per lavorare alla traduzione delle pagine di aiuto ed insegnarsi reciprocamente come funzionano le cose.

Non occorre essere un super traduttore o avere particolari conoscenze informatiche! Sono richieste solamente la conoscenza dell'inglese e la motivazione. Sei interessato/a? Maggiori informazioni su https://pad.riseup.net/p/june11translationday.

Come resistere al social engineering
------------------------------------------------

Molti furti di identità e compromissioni di sicurezza sono causati dal fatto che le persone sono vittime del "social engineering", che è un modo elegante per dire che gli artisti del raggiro sono molto bravi a mentirti.

Come resistere al social engineering? Ecco un buon punto di partenza: non credere a niente di ciò che leggi in un messaggio di posta elettronica. Cerca sempre una seconda conferma prima di fare qualsiasi cosa e non dare mai a nessuno la tua password, in nessun caso.

Come resiste Riseup al social engineering? E' molto semplice. Noi assumiamo sempre che tutti ci stanno mentendo. Questo significa che non cambieremo mai la tua password o faremo modifiche al tuo account o alla tua mailing list.

Questa è una buona cosa per te, in quanto mantiene il tuo account più sicuro, ma significa anche che tu devi gestire il tuo account e le tue liste con grande responsabilità:

* Fai in modo di non perdere il tuo nome utente e la tua password.
* Account: se per essere in grado di resettare la tua password decidi di usare la funzionalità di "indirizzo email alternativo", accertati di farlo con un account di posta del quale hai il controllo.
* Liste: fai in modo che le tue liste abbiano più di un amministratore nel caso uno di essi perda l'accesso o non sia raggiungibile.
* Liste: accertati che gli indirizzi degli amministratori delle liste siano degli account accessibili. Nel caso non lo siano, non potrai accedere ad importanti informazioni sulla lista e non potrai resettare la tua password nel caso tu ne abbia bisogno.

Dire alle persone che non possiamo fare nulla per recuperare i loro account o le loro liste ci rende molto tristi. Fai in modo che non succeda a te!

