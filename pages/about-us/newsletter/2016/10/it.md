@title = 'Ottobre'

Crisi evitata!
----------------------------------------------------------

Grazie ancora a tutte le persone che hanno contribuito nel mese di settembre in risposta al nostro appello urgente. La vostra generosa risposta è stata travolgente e motivante. 

Dopo aver letto l'ultima newsletter, molte persone si sono allarmate e ci hanno scritto chiedendoci quanto la situazione fosse effettivamente grave. Sì, la nostra situazione finanziaria è stata disastrosa. E' anche vero che Riseup è stata colpita da scioperi a sorpresa, computer che si sono fusi, conflitti interni, malattie, confini nazionali e un incidente d'auto. Non possiamo confermare un rapimento da parte degli alieni. Riseup è un progetto visionario, idealista e romantico: quello che facciamo è perseverare contro qualsiasi raziocinio. 

In qualche modo funziona, ma questa non è una maniera sostenibile di operare. Come sarebbe Riseup se le cose funzionassero bene? I ticket di richiesta di supporto riceverebbero risposte in breve tempo, i nostri servizi sarebbero più affidabili e sicuri e voi non avreste bisogno di usare account differenti per i vari servizi. E ancora più importante, Riseup sarebbe più responsabile e reattivo alle necessità delle comunità alle quali cerchiamo di dare servizio. Sebbene il vostro generoso aiuto ha evitato la crisi attuale, Riseup non genera ancora le donazioni o il lavoro volontario necessari a per prosperare. 

Questo significa che stiamo per chiedere di nuovo il tuo supporto! Se ti sei fatto sfuggire l'occasione, sappi non è mai troppo tardi per fare una donazione. Visita https://riseup.net/it/donare 


Spazio per la posta aumentato
----------------------------------------------------------

In giugno, dicemmo che avremmo voluto usare le donazioni ricevute nel corso di quel mese per aumentare il limite massimo di spazio per la posta elettronica. Abbiamo ricevuto abbastanza denaro per raddoppiare lo spazio e l'aumenteremo di nuovo appena possibile. Un po' di cose da ricordare riguardo lo spazio disponibile per la posta: 

* Riseup ha un limite massimo iniziale di default, ma se vuoi lo puoi raddoppiare accedendo con il tuo account ad https://user.riseup.net 

* Se hai cambiato il tuo limite massimo di spazio in passato, questo non verrà aumentato automaticamente ora che il limite è cambiato. Per farlo è necessario che tu acceda con il tuo account su https://user.riseup.net. 

* Se vuoi aumentare la sicurezza e controllare meglio i tuoi dati, ti suggeriamo di usare il server POP al posto di quello IMAP o della web-mail. Con il POP impostato in modo da rimuovere i messaggi dai nostri server, non ti dovrai più preoccupare dello spazio a tua disposizione o del fatto che Riseup abbia la tua posta. Per maggiori informazioni visita https://riseup.net/en/email/clients.


Pratiche di sicurezza per tutti
----------------------------------------------------------

La sicurezza informatica è un tema difficile ed anche le grandi aziende spesso sbagliano. Cosa può fare un attivista? Per iniziare ci sono quattro facili passi che devi fare: 

(1) Non aprire gli allegati dei messaggi di posta elettronica. Davvero, non farlo, mai. Gli allegati delle email sono la causa più comune dei problemi di sicurezza. Se proprio devi aprire un allegato, prima contatta il mittente e chiedi conferma che l'abbia realmente mandato. In generale, non devi mai fidarti dell'identità del mittente [1]. 

(2) Usa un password manager. Alcuni sono migliori di altri, ma quello che è più importante è iniziare ad usarne uno. Lascia che il tuo splendido cervello si riempia di cose migliori delle password. Ricorda solo una password molto lunga e lascia che il computer si ricordi tutte le altre cose. 

(3) Mantieni il software ed il sistema operativo aggiornato. La triste realtà è che la tecnologia è un tragico tran tran senza fine. Se usi software vecchio, ti stai probabilmente esponendo a tutte le possibili vulnerabilità conosciute delle quali si potrebbe servire un possibile aggressore. 

(4) Dai un'occhiata al nostro tutorial Better Web Browsing: https://riseup.net/en/better-web-browsing 

[1] Nota tecnica: è possibile verificare l'identità del mittente se il messaggio è firmato con OpenPGP o S/MIME. Diversamente, anche le persone più sagge dal punto di vista tecnico devono esercitare la massima cautela (per esempio, DKIM non impedisce gli attacchi omografici sui nomi dei domini, un metodo di phishing che viene fatto attraverso l'uso di caratteri simili nel costruire i nomi dei domini. La nostra pagina di help sul Phishing - https://riseup.net/en/phishing - ha ulteriori informazioni).
